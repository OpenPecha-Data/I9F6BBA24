༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W21782
2009408795
ImageGroup:
ISBN:
11KG23247
7223012595
LCCN:
Title:
གཞོན་ནུ་དྲུག་གི་རྟོགས་བརྗོད།
gzhon nu drug gi rtogs brjod/
Author:
ཛཡསེན
Iljayasena
n/a
n/a,n/a
Descriptor:
Original Publication:
Place:
Publisher:
Iha sa
bod ljongs mi dmangs dpe skrun khang/
1980, 2000
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 4/2016



Tibetan Buddhist Resource Cente
TRE: Shelf
W 2782
གཉིན་ཆུ་དྲུག་གི་
རྟོག་སུ་དུ་རྗོད།
བོད་ལྗོངས་མི་དམངས་དཔེ་སྐྲུན་ཁང་།



འཕགས་ཡུལ་གྱི་སྙན་ངག་མཁན་རྒྱལ་བ་རྗེས་
མཛད་པའི་གཞོན་ནུ་དྲུག་གི་རྟོགས་པ་
བརྗོད་པ་བཞུགས་སོ།
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན།



དཔེ་སྐྲུན་གསལ་བཤད།
གཞོན་ནུ་དྲུག་གི་རྟོགས་བརྗོད་ཅེས་པའི་སྙན་དངགས་ཀྱི་བ སྟན་་་
བཅོས་འདི་ནི་གཙོ་བོར་རྗོད་བྱེད་ཡི་གེའི་བརྡ་དག་དང་། མངོན་བརྗོད་
སྡེབ་སྦྱོར་ཁོ་ལག་ཡངས་པོར་གྲོལ་ཞིང་། སྙན་ཚིག་རྒྱན་གྱི་བྱེ་བྲག་རྣམ་
མང་ཕུན་སུམ་ཚོགས་ལ། ། སྒེག་སོགས་ཉམས་དང་འགྱུར་བའི་ མཚན་
ཉིད་མངོན་པར་གསལ་བ་བཅས་རྩོམ་ཚུལ་གྱི་ཁྱད་ཆོས་རྨད་དུ་བྱུང་ཞིང་
སྙན་འཇེབས་ཡིད་དབང་འཕྲོག་པ་བཅས་ལ་བརྟེན་རྗོད་བྱེད་ཚིག་སྦྱོར་་་
སོགས་ཀྱི་ཐོག་ནས་རིག་རྩོམ་དོན་དུ་གཉེར་མཁན་རྒྱ་ ཆེའི་བློ་མཐུན་ཚོའི་
བློ་གྲོས་ཀྱི་སྒོ་རྒྱ་འབྱེད་པ་དང༌། བོད་ཡིག་རིག་རྩོམ་སྒྱུ་ རྩལ་གྱི་ཆུ་
ཚད་གོང་མཐོར་འགྲོ་བར་ཕན་ཡོད་ཀྱི་དཔྱད་གཞི་མི་ཉུང་བ་ཞིག་ མཁོ་་
འདོན་བྱེད་ཐུབ་སྟབས་ང་ཚོས་དང་ཐོག་གི་པར་གཞི་ཆ་ཚང་དཔེ་ སྐྲུན་
བྱས་པ་ཡིན། འོན་ཀྱང་བརྗོད་བྱའི་ནང་དོན་གང་སར་ སེམས་གཙོ་སྨྲ་
བའི་འདུ་ཤེས་ཀྱིས་ཁྱབ་པས་ ཀློག་པ་པོ་ཚོས་རྙིགས་འདོར་བཅུད་ལེ ན ་་་
དང༌། གནོད་སྤོང་དགེ་སྒྲུག་སོགས་ བླང་དོར་གྱི་འཇུག་སྒོར་དོ་སྣང་
གཟབ་ནན་གནང་སྟེ་དམིགས་འདུན་དོན་ཐོག་ཏུ་སྤྱིན་པ་ཞུ་ རྒྱུ་ ཡིན།



རྒྱ་གར་སྐད་དུ། ཥཌུ་མཱ་རཱ་ཨ་བཱ་དྷ་ན། བོད་སྐད་དུ།
གཞོན་ནུ་དྲུག་གི་རྟོགས་པ་བརྗོད་པ། ཐམས་ ཅད་མཁྱེན་པ་ལ་ཕྱག་
འཚལ་ལོ། གང་ཞིག་སེར་སྐྱར་འཁོར་ལོས་བསྒྱུར་བའི་རིགས་འཁྲུངས་
གླིང་བཞིའི་རྒྱལ་སྲིད་རྩྭ་བཞིན་དོར་ནས་དཀའ་ཐུབ་སྤྱད། ཤིང་མཆོག་
དྲུང་དུ་གཅིག་པུས་བདུད་དཔུང་ཀུན་བཅོ མ་རྙེད་དཀའི་བྱུང་ཆུབ་བླ་
མེད་དམ་པའི་བདུད་རྩི་བརྙེས། འགྲོ་འདི་ཐེག་གསུམ་ལམ་ལ་རབ་
དྲངས་ཉིད་མཚུངས་འགོད་ཕྱིར་ལྟ་ངན་ཀུན་གསལ་འཁོར་ ལོ་ རྒྱུ་ཆེན་''༌
བསྐོར། མཛད་པ་མཐའ་དག་རྫོགས་སླད་སཱ་ལའི་ཚལ་དུ་ཞི་བར་རབ་
ཞུགས་རྒྱལ་བའི་དབང་པོས་ཁྱེད་ལ་སྲུངས། གང་གི་རྣ་བར་བདུད་རྩིའི་
ཟེགས་མ་སྤྲོ་བྱེད་མཛེས་སྡུག་རི་མོས་མིག་ནི་ཀུན་དགའ་བསྐྱེད། གང་



ཞིག་ཀློག་པའི་ལྕེ་ཡང་སྐལ་བཟང་ལྡན་གྱུར་དོན་སྤྱོད་ཡིད་ལ་རེ་ བའི '''་
འབྲས་བུ་སྟེར། ཤེས་ལྡན་བློ་ཡི་བང་མཛོད་རབ་ཏུ་རྒྱས་བྱེད་མི་ཤེས་
སྐྱེ་བོའི་རྨོངས་པ་འཕྲོག་བྱེད་པ། རྨད་བྱུང་དོན་ལྡན་སྙན་དངགས་རྒྱ་
ཚེའི་གཏམ་འདི་མཁས་པའི་མདུན་སར་ཤིན་ཏུ་བསྔགས་པར་འོས། །
འཁོར་བ་པ་རྣམས་ནི་སྡུག་བསྔལ་དཔག་ཏུ་མེད་པའི་འབྱུང་གནས་ ཉོ ན་་་
མོངས་དུག་གསུམ་རྒྱས་པའི་རང་བཞིན་ཅན་ཡིན་མོད་ཀྱི། དེ་བཞིན་
གཤེགས་པའི་སྙིང་པོ་རྒྱས་པར་འགྱུར་བའི་རིགས་དད་པ་དང་སྙིང་རྗེ་་་་
དང་ཤེས་རབ་མཆོག་དང་ལྡན་པ་དག་ཐེག་པ་ཆེན་པོའི་ལམ་འདིར་ཕ་
རོལ་ཏུ་ཕྱིན་པ་དྲུག་ལ་སྤྱད་པས་བླ་ ན་མེད་པའི་བྱང་ཆུབ་ཀྱང་རྙེད་ པར་
དཀའ་བ་མ་ཡིན་ ནོ། དེ་ཕྱིར་བྱང་ཆུབ་སེམས་དཔའི་སྤྱོད་པ་རྨད་དུ་
བྱུང་བ་ལ་ཡོངས་སུ་བསླབ་པར་བྱའོ།
དེ་ཡང་འདི་སྐད་ཐོས་ཏེ། སྔོན་གྱི་ཚེ་སྣ་ཚོགས་འབྱིན་ཞེས་བྱ་
བའི་ཡུལ་བདེ་བ། འབྱོར་པ། ལོ་ལེགས་པ། སྐྱེ་བོ་མང་པོས་གང༌།
བ། ལོངས་སྤྱོད་ཕུན་སུམ་ཚོགས་པ་ནི་ལྷའི་འཇིག་རྟེན་ལ་འགྲན་པ་ཞིག་
ཡོད་པར་གྱུར་ཏོ། ས་འཛིན་ཕྲེང་བས་ཁོར་ཡུག་ཡོངས་སུ་བསྐོར།།
ཡངས་པའི་ས་ མཆོག་གྲོང་ཁྱེར་རྣམས་ཀྱིས་གང༌། སྨན་ལྗོངས་ནགས་
ཚལ་འབབ་ཆུ་དུ་མས་བརྒྱན། ཡུལ་གྱི་མཛེས་པ་གསར་དུ་ཚོགས་པ་
བཞིན། དེ་ ན་འཁོད་པའི་མི་རྣམས་ཁྲིམས་ལྡན་ཞིང༌། ཕུན་སུམ་
ཚོགས་པའི་ སྐལ་བ་ ཅན་སྒོས་ནས། ནོར་དང་འབྲུ་དང་རིན་ཆེན་སྣ་
ཚོགས་པ། ཡུལ་གཞི ན ་དོར་ནས་ཕྱོགས་དེར་འདུས་པ་བཞིན། བདེ་



དང་འབྱོར་དང་གྲགས་པའི་དཔལ་ཐོབ་ནས། མཐོ་རིས་བདེ་བ་རྫོགས་
པར་ལོངས་སྤྱོད་ཕྱིར། འཇིག་རྟེན་གཞན་དུ་བསོད་ནམས་བྱས་པ་ཡི།
སྐྱེ་བོ་རྣམས་ནི་ ལྷན་ ཅིག་སྐྱེས་པ་བཞིན། ཡུལ་དེའི་དབུས་ན་ཚངས་པའི་
འབྱུང་གནས་ ཞེས་བྱ་བའི་གྲོང་ཁྱེར་ཆེན་པོ་རྒྱུ་ཆེ་ཞིང་ལྟ་ན་སྡུག་པ།།
ཁང་པ་འབུམ་ཕྲག་དུ་མ་ཡོད་པ། ཚོང་འདུས་དང༌། སྐྱེད་མོས་ཚལ་
དང་། རྩེད་འཇོའི་ཁང་པ་མང་པོས་བརྒྱན་པ། ལྷའི་གྲོང་ཁྱེར་ལྟ་ན་
སྡུག་པ་ལྟ་བུ་ཞིག་ཀྱང་འདུག་གོ། རྭ་བ་སེར་པོས་བསྐོར་བའི་གྲོང་ཁྱེར་
ནི། རྣམ་པར་བཀྲ་བའི་ཁང་པའི་ཚོགས་ཀྱིས་ མཛེས། ་ཉིན་བྱེད་ཟེར་
གྱིས་གསལ་བར་བྱས་པ་ཡི། པད་མ་རབ་རྒྱས་གསེར་གྱི་རྫིང་བུ་བཞིན།
དེ་ལ་འདུས་པའི་བུང་བའི་ཚོགས་བཞིན་དུ། སྐྱེ་བོ་མང་པོ་དེ་ ན་འདུ་
ཞིང་འཁོད། འདོད་པའི་ཡུལ་རྣམས་བསྟེན་པས་ཚིམ་པའི་ཡིད། སྤྲོ་
བས་བསྐུལ་ཏེ་དགའ་བའི་གླུ་གར་བྱེད། འབྱོར་པ་དུ་མས་བརྒྱན་པའི་
ཚོང་འདུས་དང༌། ཨ་ མཚ ན་རྩེད་འཇོའི་གར་ལ་བལྟ་བ་ཡིས། གཡེངས་
པར་གྱུར་པས་ཉི ན་ མཚན་མི་དྲན་ཏེ། འདོ ད་པ་རྣམས་ལ་འདོད་ལྷ་
བཞིན་དུ་སྤྱོད། །
། གྲོང་ཁྱེར་དེ་ན་སྐྱེས་བུ་བློན་ཞིང་ལེ་ལོའི་རང་བཞིན་ཙན། ཉལ་
བ་དང༌། གཡེང་བ་ལ་དགའ་བ། ལེགས་ཉེས་དཔྱོད་པའི་བློ་དང་བྲལ་
བ་ཞིག་ཡོད་པ་སྟེ་ཤེས་པ་མི་གསལ་བ་དེ་ལ་འཇིག་རྟེན་པ་རྣམས་ཀྱིས་
མུན་པ་ཅན་ཞེས་བཏགས་སོ། གང་ཞིག་ནག་པོ་བརྩེགས་པ་ལྟར་གནག་
པའི། མུན་པས་བློ་མིག་ཡོངས་སུ་བཅིངས་ལྡན་དེ། རྟག་ཏུ་གཉིད་



དང་སྙོམས་ལས་འབའ་ཞིག་གོ མས། བླང་དོར་གནས་ལས་བློ་ནི་ཕྱིར་
ཕྱོགས་ནས། ལེགས་པའི་ལས་ནི་གང་གིས་མི་ཤེས་པ། དེ་ནི་ ཉེས་
པའི་སྤྱོད་ལ་འཇུག་པར་མཁས། གཙང་སྦྲ་མེད་ཅིང་དམན་པའི་གནས་
ལ་དགའ། གདོལ་པའི་བྲན་བཞིན་དེ་ན་གནས་པར་གྱུར། དེའི་སྤུན་
གཉིས་པ་ནི། གཞོན་ནུ་འདོད་ལྷའི་བུ་ ཞེས་བྱ་བ། གཟུགས་བཟང་
ཞིང་བཞིན་རས་མཛེས་པ། འབྲུ་དང་ནོར་བསྲུང་བ་ལ་གོམས་ ཤིང་།
ནོར་རྫས་མང་པོས་འབྱོར་པ། རྟག་ཏུ་གླུ་དང་། གར་དང༌། དགའ་
མའི་གཏམ་གྱིས་དུས་འདའ་བ། འདོད་ཡོན་ལ་ལྷག་པར་སྲིད་པས་
བརྐམ་པ་དང་སེར་སྣའི་དབང་དུ་གྱུར་ཏེ། སྦྱིན་པ་དང་ཆོག་ཤེས་པ་
ལས་རྒྱབ་ཀྱིས་ཕྱོ གས་པ་ཞིག་འདུག་གོ་ཞེས་གྲག་གོ། གཟུགས་དང་ལང་
ཚོས་དྲེགས་པ་རྣམས་རྒྱས་ཤིང༌། རྟག་ཏུ་ནོར་དང་དགའ་མའི་གཏམ་ལ་
ཆགས། སྲེད་པའི་ཆང་གིས་རབ་ཏུ་མྱོས་པའི་ ཡིད། བག་མེད་གྱུར་
པས་ངོ་ཚའི་གོས་དང་བྲལ། ལུས་ངན་ལྟ་བུའི་ནོར་གྱིས་ཕྱུག་གྱུར་ཀྱང་།
ཆོག་ཤེས་མེད་ཅིང་འདོད་ལ་སྲེད་པའི་མིག གང་གིས་ཡིད་ འོང་དངོས་
པོ་རྣམས་མཐོང་བ། དེ་ ནི་བདག་གིར་མ་བཟུང་འགའ་ཡང་མེད།
དེའི་སྤུན་གསུམ་པ་ནི་ཤིན་ཏུ་གཏུམ་ཞིང་དྲག་ཤུལ་ཆེ་བ། མདོག་ནག་
ཅིང་སྐྲ་དང་ཁ་སྤུ་སེར་བ། བཞིན་འཛུམ་པ་དང་བྲལ་བ། ལུས་རྩལ་
ཆེ་ ཞིང་ མཚོན་ཆ་དང༌། སྦྱོགས་དང༌། འཕྲུལ་འཁོར་སོགས་ལ་མཁས་
བ། གཞན་ལ་སྡང་ཞིང་བཟོད་པར་དཀའ་བ་དྲག་པོ་ཞེས་བྱ་བ་ཞིག་
བྱུང་ངོ་། དེ་ནི་ཤིན་ཏུ་འཇིགས་རུང་གཟུགས་འཛིན་པ། དཔའ་ཞིང་



བརྟུལ་ཕོད་དགྲ་ཐབས་ རྣ མས་ལ་མཁས། ཁྲོ་ཞིང་མི་བཟོད་དྲག་པོའི་
ཤུགས་འཆང་བ། ཚིག་ཙམ་གྱིས་ཀྱང་སྐྱེ་བོ་ སྐྲག་པར་འགྱུར། སྐྱེ་
བོ་རྣམས་ལ་གཤིན་རྗེའི་ཕོ་ཉ་བཞིན། །སྡིག་ལ་སྲེད་པ་སྲིན་པོ་མངོན་
སུམ་བཞིན། མཐུ་རྩལ་ཆེན་པོ་ལྷ་མིན་དཔའ་བོ་བཞིན། མ་རུང་
བརྩམས་ནས་གཞན་ལ་འཚེ་བར་བྱེད། དེའི་སྤུན་བཞི་པ་ནི། སྔ་མ་
རྣམས་དང་ཚུལ་མི་འདྲ་སྟེ། དད་པ་དང་། བརྩོན་འགྲུས་དང༌།
དྲན་པ་དང་ལྡན་ཞིང་ཡིད་ཤིན་ཏུ་སྐྱོ་བས་ འཇིག་རྟེན་གྱི་བྱ་བ་ ལ་བློ་མི་་
འཇུག་པར་དབེན་པ་ལ་དགའ་ཞིང༌། དཀོན་མཆོག་མཆོད་པ་ལ་བརྩོན་
པ། སྡིག་པའི་གོ་སྐབས་མི་བྱེད་པ། དགེ་བ་ཅན་ཞེས་བྱ་བ་ཞིག་
འདུག་གོ། ཤིན་ཏུ་སྐྱོ་བར་གྱུར་པའི་ཡིད་ཅན་དེ། འཁོར་བའི་ཁྱིམ་ནི་
བཙོན་རྭ་ལྟ་བུར་མཐོང་། འདོད་པའི་ལོངས་སྤྱོད་དུག་ཆུ་འདྲར་ཤེས་
ནས། འབྱོར་པ་རྣམས་ལ་ཕྱག་དར་རྩྭ་བཞིན་ལྟ] འདུ་འཛིས་འཇིགས་
ཤིང་དབེན་པར་གབ་སྟེ་འཁོད། དད་པའི་མཆི་མས་མིག་ནི་ཡོངས་
བཀང་སྟེ། ཉིན་དང་མཚན་དུ་དཀོན་མཆོག་མཆོད་བརྩོན་པ། བསོད་
ནམས་འབྲས་བུ་ངོམས་པ་མེད་པ་འདྲ། དེའི་ནུ་བོ་ཞིག་ནི། དམ་པའི་
སྤྱོད་པ་ལ་ལེགས་པར་བསླབ་པ། སྙིང་རྗེ་ཆེན་པོས་ཡིད་བ རླན་པ།
སེམས་ཅན་རྣམས་ལ་ཕན་པར་བརྩོན་པ། རང་གི་སྲོག་ལའང་ མི་བལྟ་
བར་གཞན་གྱི་དོན་འབའ་ཞིག་བྱེད་པ་ཞིག་བྱུང་བས། དེ་ལ་སྐྱེ་བོའི་
ཚོགས་ཀྱིས་མཉེས་གཤིན་བཟང་པོ་ཞེས་འབོད་ཅིང་ལྷག་པར་ དགའ་བར་
གྱུར་ཏོ། བྱམས་དང་སྙིང་རྗེའི་དབང་དུ་གྱུར་པ་དེ། དགྲ་བོ་དག་



ལའང་ཡི་མ་བ ཞི ན ་དུ་ལྟ། ཕོངས་པ་རྣམས་ལ་མཉེས་གཤིན་བཟང་པོ་
སྟེ། སྲོག་ལའང་མི་ལྟ་གཞན་ཕན་བསྒྲུབ་ལ་འབད། སྡུག་བསྔ ལ་གྱུར་
པའི་སྐྱེ་བོ་མ ཐོང་བ་ན། དེ་ནི་དེ་བས་ལྷག་པའི་སྡུག་བསྔ ལ་འ གྱུར།
གཞན་དག་བདེ་བས་དེ་ཡིད་དགའ་ འགྱུར་བ། རང་ཉིད་བདེ་བས་དེ་
ཙམ་མགུ་བ་མེད། སྤྱན་དྲུག་གི་ཐ་ཆུང་གཞོན་ནུ་ལེགས་པའི་བློ་གྲོས་
ཞེས་བྱ་བ། མཁས་ཤིང་ཡིད་གཞུངས་པ། ཤེས་རབ་དང་སྤོབས་པ་
ནི་མཆོག་ཏུ་གྱུར། བླང་བ་དང་དོར་བའི་གནས་བརྟག་པ་ལ་ནི་མཁས།
བཟོའི་གནས་དང་རིག་བྱེད་དང་བསྟན་བཅོས་རྣམས་ལ་ནི་བྱང༌། དྲན་
དང་ཤེས་བཞིན་དུ་ ནི་ སྤྱོད། བྲམ་ཟེ་དང་རྒན་རབས་ལ་ནི་གུས། །
ཕོངས་པ་དང་མགོན་མེད་པ་སྣ མས་ནི་ཡོངས་སུ་སྐྱོང༌། སྐྱེ་བོ་རྣ མས་
ལ་ནི་སློབ་དཔོན་དང་འདྲ་བ་གདམས་ངག་སྟོན་པར་བྱེད་དོ། དེ་ལྟ་
བུའི་ཡོན་ཏན་མང་པོ་དང་རྟག་ཏུ་འདྲིས་པ་ཞིག་བྱུང་བར་གྱུར་ཏོ། བློ་
ལྡན་དེ་ནི་མཁས་ཀྱང་ང་རྒྱལ་མེད། ཆེན་པོར་གྱུར་ཀྱང་ཉ མ་ཆུང་ཁྱད་
མི་གསོད། གཞོན་ཡང་ལང་ཚོའི་དྲེགས་པས་རྒྱགས་དང་བྲལ། བདེ་
ཞིང་འབྱོར་ཡང་འདོད་པས་མྱོས་མ་གྱུར། འཇིག་རྟེན་གཙུག་ལག་གཞུང་
ལུགས་ཇི་སྙེད་པ། དེ་ ཡིས་ཁོང་དུ་མ་ཆུད་ཅི་ཞིག་ཡོད། ཤིན་ཏ་
སྦྱངས་པས་བླང་དོར་གནས་རྣམས་ཀུན། བློ་ཡིས་རྟོགས་ཏེ་ལེགས་པའི་
ཚུལ་ལ་འཇུག དྲི་མ་མེད་ཅིང་གསལ་བའི་བློ་གྲོས་ནི། ཆ་ཤས་ཡོངས་
རྫོགས་སྟོན་ཟླའི་དཀྱིལ་འཁོར་བཞིན། འགྲོ་བ་དག་ལ་ཕན་པའི་ལམ་
སྟོན་པ། སྐྱེ་རྒུ་རྣམས་ལ་ཉི་མ་ལྟ་བུར་སྣང་། ཀུན་གྱི་རེ་སྐོང་དཔག་



བསམ་ལྗོན་པ་བཞིན། མན་ངག་སྟོན་པས་བ ཤིས་ག ཉིན་དམ་པ་བཞིན།།
མང་པོས་བཀུར་བས་ས་སྐྱོང་ཆེན་པོ་བཞིན། ལྷན་པོ་བཞིན་དུ་འཇིག་
རྟེན་འདི་ན་བརྗིད། འོད་ཟེར་སྟོང་ཕྲག་ལྡན་པས་པད་མོའི་གཉེན། །
ཀུ་མུད་རྒྱས་པའི་ཕྲེང་བས་ཡིད་བཞིན་མཚོ། ནགས་ཚལ་རྣམས་ཀྱིས་
རི་བོ་བརྒྱན་པ་ལྟར། ཡོན་ཏན་ཚོགས་ཀྱིས་བློ་ཆེན་འདི་ ཉིད་མཛེས། །
དེ་ཡི་མིང་ནི་ལེགས་པའི་བློ་གྲོས་ཞེས། ཤེས་ལྡན་ཀུན་གྱི་རྣ་བའི་རྒྱུན་
དུ་གྱུར། ངག་གི་སྲད་བུས་ལེགས་པར་བརྒྱུས་པ་ཡི། ཡོན་ཏན་གྲགས་
པ་རིན་ཆེན་ཕྲེང་བ་བཞིན། ༡ དེ་ལྟར་གཞོན་ནུར་གྱུར་པ་སྤུན་དྲུག་པོ་
དེ་དག་ལྷན་ཅིག་ཏུ་སྤྱོད་ཅིང་། འཇིག་རྟེན་གྱི་སྐྱོན་དང་ཡོན་ཏན་གསལ་
བར་སྟོན་པའི་མེ་ལོང་བཞིན་དུ་གྲོང་ཁྱེར་དེ་ན་འཁོད་དོ། མེ་ ཡི་ དྲོད་
དང་རླུང་གི་ཤུགས་ལྟར་སྐྱོན་དང་ཡོན་ཏན་རྟག་ཏུ་འགྲོགས་ལྡན་གཞོན ་་་
ན་དེ་དག་ལྷན་ཅིག་གནས་ཀྱང་ཕན་ཚུན་སྤྱོད་པ་མཚུངས་མ་གྱུར། སྤྱན་
གྱི་ཤིང་དང་དུག་གི་ནགས་ཚལ་ས་གཞིའི་ངོས་ལ་མཉམ་དུ་སྐྱེ་ཡང་ཕན་་
དང་གནོད་པའི་རང་བཞིན་ཅན་གྱི་ནུས་པ་སོ་སོར་སྨིན་པ་མཐོང་།
རང་བཞིན་ནག་པོའི་སོལ་བ་ལ་ནི་ཡན་ལག་བརྒྱད་ལྡན་ཆུ་ ཡིས་བཀྲུས་་་
ཤིང་རས་དཀར་བཟང་པོས་ཡང་ཡང་ཕྱིས་ཀྱང་ཁ་དོག་དཀར་པོར་མི་་་་
འགྱུར་ཞིང་། འདམ་རྫབ་ལས་སྐྱེས་འདབ་བརྒྱ་ལྡན་པ་འདམ་ནང་གནས་
ཀྱང་འདམ་གྱིས་ མ་གོས་དྲི་མ་མེད་ཅིང་དཀར་བའི་མདོག་ཅན་ཆུ་གཏེར་།
རྣམས་ཀྱི་རྒྱུན་དུ་གྱུར། དེ་ལྟར་དམ་པ་དང་དམན་པ་རྣམས་ལྷན་ཅིག་
ཏུ་སྐྱེས་ཀྱང་ཡུན་རིང་པོར་ལེགས་པ་དང་ཉེས་པའི་སྤྱོད་པ་གོམས་ པའི ་ ་ ་



ཕྱིར་ངང་ཚུལ་མཚུངས་པར་མི་འགྱུར་རོ་ཞེས་ཤེས་པར་བྱའོ། རབ་ཏ་
བྱེད་པ་དང་པོའོ།
དེ་ནས་རེ་ཞིག་དཔྱིད་ཀྱི་དུས་སུ་གྱུར་ཏེ། དབྱར་གྱི་དགའ་སྟོན་
ཉེ་བར་གྱུར་མཐོང་ནས། མྱུ་གུའི་ཚོགས་ཀྱི་སྤུ་ལོང་རབ་རྒྱས་པའི། །
ནོར་འ ཛིན་དགའ་མ་གདུང་བའི་དྲོད་འབར་ཞིང༌། ལུས་ཀྱི་རྡུལ་བཞིན་
ཆབ་རོམ་བཞུ་བ་འབབ། དེ་ཐོས་དགའ་བའི་སྲེད་པ་འཕེལ་བ་ཡིས།།
ཅུང་ཟད་དམར་བར་གྱུར་པའི་ལུས་འཛིན་པ། འཁྲི་ཤིང་རྣམས་ནི་
འཛུམ་པ་གསལ་བྱེད་ཅིང་། གཡོ་བའི་ལྕེ་ཡིས་གྲོགས་ལ་སྤྲོན་པ་བཞིན། །
དཔལ་དང་ལྡན་པའི་ཡུལ་ཕྱོགས་དེ་ མཐོང་ནས། རླུང་གི་རྒྱལ་པོ་ཕྲག་
དོག་སྐྱེས་པ་ཡིས། ཡིད་འོང་རྒྱན་རྣམས་འཕྲོག་པར་འདོད་པ་བཞིན།
རླུང་དམར་ཆེན་པོ་ཡང་ཡང་དྲག་ཏུ་ལྡང་། ནམ་མཁའི་ལམ་ནས་སྤྲིན་
གྱི་རྒྱལ་པོ་དག མགྱོགས་ཁྱད་འགྲན་བཞིན་རླུང་གི་རྟ་བཞོན་ནས། །
ཤར་གྱི་ཕྱོགས་སུ་རིངས་པར་རྒྱག་པ་ནི། ལུས་འཕགས་གླིང་གི་དགའ་
སྟོན་སྟེགས་པ་བཞིན། རྡུལ་གྱི་ཕུང་པོས་ཕྱོགས་ཀུན་རབ་དཀྲིགས་
ཤིང༌། ཉི་མའི་གདུང་བ་ཉིས་འགྱུར་བཞི ན ་མཐོང་ནས། སྐྱེ་བོ་རྣམས་
ནི་ཕྱི་རོལ་མི་བགྲོད་པར། འཆི་མེད་གྲོང་གི་ནང་ན་དགའ་བཞིན་འདུག
དེ་ལྟར་གྱུར་པའི་ཚེ་ཡང་། གཞོན་ནུ་ འདོད་ལྷའི་བུ་ནི་ནོར་གྱི་རྙེད་པ་
འཚོལ་བའི་ཕྱིར་ཡུལ་གཞན་དུ་རྒྱ་བར་འདོད་ནས་ནུ་བོ་རྣམས་ ལ་ སྨྲས་
པ། ཉལ་ ཞིང་འདུག་པས་འབྱོར་པ་བརླག་འགྱུར་ཏེ། ངོགས་སུ་འགྱེལ་
བའི་སྡོང་པོ་རུལ་བ་བཞིན། བདག་ཅག་རྙེད་དང་བཀུར་སྟི་འཚོལ་བའི་



ཕྱིར། ལྗོངས་རྣམས་རྒྱུ་ཞིང་ཡུལ་གཞན་འདོང་བར་རིགས། ཞེས་ཏེ།
ཕུ་བོ་གསུམ་ནི་གྲོང་ཁྱེར་དེ་ལས་ཕྱིར་བྱུང་ནས་དོང་ངོ༌། ནུ་བོ་གསུམ་
ཡང་སྤུན་རྣམས་ལ་བརྩེ་བས། དེ་དག་ཉེས་སུ་དོགས་པའི་ཕྱིར་ཕྱི་བཞིན་
དུ་འགྲོ་བར་བྱེད་དོ། དེ་ལྟར་མཐར་གྱིས་དོང་བ་ལས། གྲོང་ཁྱེར་
དེའི་ཤར་ཕྱོགས་ཀྱི་སྲུང་སྒོ་ན་དབུལ་མོ་ཞིག་ཁྱིའུ ་བཙས་པ་ལས་ནད་་ ་༌་
ཀྱིས་འགགས་ན ས་ལུས་རྫོགས་པར་མ་ཐོ ན ་ཏེ། ཟུག་རྔུ་དཔག་ཏུ་མེད་པ་
དང་ལྡན་པས་ཆོ་ངེས་གནས་དེ་འགེངས་པ་བཞིན་དུ་གྱུར་པ་མཐོང་ངོ༌། །
དེ་མཐོང་ནས་གཞོན་ནུ་མ ཉེ ས་ག ཤིན་བཟང་པོ་ཤིན་ཏུ་སྙིང་རྗེ་བར་གྱུར་
ཏེ་སྨྲས་པ། ཀྱི་ཧ ད་ཕྲུ་ མའི་གོས་གྱོན་ཞིང༌། ལུས་ཕྱེད་ཐོ ན ་ཏེ་ སྐད་
ངན་འབྱིན། སྒྲ་གཅན་གྱིས་ཟོས་ཟླ་བ་ཡི། དུམ་བུ་དང་མཚུངས་འདི་
སུ་ཞིག རྨོངས་པས་འདོད་ཆགས་དུག་བཏུངས་པའི། ཟུག་རྔུ་ཁོང་
དུ་རབ་རྒྱས་པས། དུག་སྦྲུལ་གྱིས་བཞིན་ལུས་བཙོ མ་མ། ཀྱེ་མ་དབང་
བྲལ་མ་རེ་སྡུག གཞོན་ནུ་ལེགས་པའི་བློ་གྲོས་ཀྱིས་སྨྲས་པ། འདི་ནི་
རྒ་དང་ན་བ་དང༌། འཆི་བའི་ཟུག་རྔུ་རིམ་པ་བཞིན། སྐྱེ་བ་ཞེས་བྱ་
ལུས་ཅན་གྱི། སྡུག་བསྔ ལ་འཕྲུལ་འཁོར་དང་པོ་ཡིན། ལས་ཀྱི་སྐྱེས་
བྱས་རྒྱུད་ལྔའི་ལམ་དུ་བར་དོའི་སེམས་ནི་སྲེད་པའི་ཞགས་པས་བཅིངས་
ཤིང་རང་དབང་མེད་པར་ཁྲིད། སྲིན་པོའི་གྲོང་ཁྱེར་མ་ཡི་མངལ་དུ་ཁུ་
ཁྲག་ག ཤང་གཅིའི་འདམ་གྱིས་སྦགས་ཤིང་ལུས་ཀྱི་ལྕགས་ཁང་དོག་པོར་་་
བཅུག མནར་མེད་དང་ ནི་ཀྱི་ཧད་ཁྲོད་ལྟར་ཆུ་བུར་ལུས་ཀྱིས་ཚེ་དང་
གྲང་བའི་སྡུག་བསྔལ་བགྲང་ཡས་ཀུན་ཏུ་མྱོང་། སླར་ཡང་མི་བཟད་



ཟུག་རྔུ་དང་པཅས་ལྷང་བར་བྱེད་འདི་སྐྱེ་འགྲོ་ཀུན་གྱི་ལས་ ངན་ འབྲས་ ་ །
བུ་དང་པོ་ ཉིད། མངལ་གྱི་སྒོ་ཡིས་བསྡམས་པ་འདི་ནི་འཇིགས་རུང་
འཁོར་བའི་བཙོ ན ་རཱ ར་འཇུག་པའི་ཐོག་མ་ཡིན། ཕྲུ་ མའི་དྲ་བས་ད ཀྲིས་
པ་འདི་ཡང་ལས་ཀྱི་འཆི་བདག་ཞགས་པ་འདེབས་པའི་ཐོག་མ་ཁོ། དུ་
སྐད་ལྟང་ལྷང་སྒྲོག་པ་འདི་དག་སྡུག་བསྔལ་སྨྲེ་ངག་བརྒྱུད་མར་འདོ ན ་ ་ ། །
པའི་ཐོག་མ་སྟེ། རྩུབ་མོའི་མལ་དུ་ལྷུང་བ་འདི་འདྲ་ཉོན་མོངས་སྲེག་
ཟའི་འོ བ་ཏུ་འཇུག་པའི་ཐོག་མ་ཉིད། འདི་ལྟར་ཤིན་ཏུ་འཇིགས་རུང་
བའི། སྐྱེ་བའི་ཆུ་རྒྱུན་མ་བཅད་ན། རིགས་དྲུག་ལུས་ཀྱི་ཕྲེང་བ་ཡི།
སྡུག་བསྔ ལ་ཟོ་ཆུན་རྒྱུན་བཞིན་འཁོར། དེ་སྐད་སྨྲས་ནས་རིམ་བཞིན་
ཡུལ་རྣམས་སུ་རྒྱུ་བ་ལས།་གྲོང་ཁྱེར་གཞན་ཞིག་གི་སྒོ་དྲུང་ན་སློང་མོ་
བའི་སྐྱེ་བོ་ཡི་དྭགས་ལྟར་ལུས་རིད་ཅིང་། མདོག་སྔོ་སྐྱར་གྱུར་པ།
སྐྲ་འཛིངས་པ། 1:|: མགྲིན་པ་ནི་བསྐམས་ཤིང་ལུས་ཀྱི་ཕྱི་ནང་ཐལ་བྱུང་
དུ་མཐོང་བ་ལྟ་བུ་འགའ་ཞིག་འདུག་པ་དེ་དག་གིས་གཞོན་ནུ་རྣམས་ ་ ་ །
འོང་བ་ མཐོང་ནས་མི་ནུས་བཞིན་དུ་ལངས་ཤིང་ཕྱག་འཚལ་ཏེ་ ཤིང་སྐམ་
གྱི་ཡལ་ག་རེངས་པ་ལྟ་བུའི་ལག་པ་བརྐྱངས་ནས་འདི་སྐད་ཅེས་སྨྲས་སོ།
ཀྱི་ཧོད་རབ་རྒྱས་ནགས་ཚལ་དུ། ཤིང་སྐམ་འབའ་ཞིག་འབྲས་མེད།
ལྟར། འབྱོར་ལྡན་གྲོང་འདིར་བསོད་ནམས་ཀྱི། བརླན་བྲལ་བདག་ཅག་
ཁོ་ན་དབུལ། རྒྱུད་ལ་དགེ་བའི་འཁྲི་ཤིང་གི། ས་བོན་བཏབ་ལས་
དཔལ་འབྱོར་གྱི། ཡལ་འདབ་རབ་རྒྱས་ཁྱོད་ལྟ་བུ། ལེགས་བྱས་རྐང་
འཐུང་འཐུངས་པ་ཉིད། ཁྲོན་པའི་ཆུ་ནི་རབ་བཅུས་དང་། ལྗོན་པའི་



ཡལ་ག་བཅད་ལས་འཕེལ། འཇིག་རྟེན་འདི་དང་ཕ་རོལ་གྱི། ལོངས་
སྤྱོད་སྦྱིན་པ་ཉིད་ལས་འབྱུང་། འཚོ་བའི་ལུས་ནི་སྒྱུ་རྩལ་དང༌། རིགས་
ནི་མཆོག་རྣམས་ཡོན་ཏན་དང་། སྨྲ་བ་པོ་ནི་བདེན་པས་བཞིན། ཕུན་
ཚོགས་རྒྱས་པ་གཏོང་བས་མཛེས། དེ་ཕྱིར་སྦྱིན་པའི་རིན་ཆེན་གྱིས། །
དབུལ་ཕོངས་བདག་ཅག་ཚིམ་པ་དང༌། འཇིག་རྟེན་འདི་ཡང་གྲགས་པ་
ཡི། ནོར་གྱིས་རབ་ཏུ་གང་བར་མཛོད། དེ་སྐད་ཅེས་སྨྲས་པ་དང་།
གཞོན་ནུ་གསུམ་པོ་དེས་རང་རང་གི་གོས་ཀ་ཤི་ཀའི་རས་བཟང་པོ་
གསེར་སྲུང་འབུམ་ཕྲག་རི་བ་རྣམས་དང༌། རིན་པོ་ཆེ་དུ་མ་ལས་བྱས་
པའི་རྣ་ཆ། མགུལ་རྒྱན། གདུབ་སྐོར། ཕྲེང་བའི་དོ་ཤལ་དང་བཅས་
པ་ཕུད་དེ་ཕོངས་པ་དག་ལ་བསྟབས་ཤིང༌། རང་གི་འ ཚོག་ཆས་ཇི་སྙེད་
ཡོད་པ་རྣམས་ཀྱང་མ་ལུས་པར་བྱིན་ནས་དེ་དག་གི་འ ཚེམ་བུའི་གོས་རྙིང་
པ་ཧུལ་རྒྱལ་དུ་གྱུར་པ་ཤིག་སྲོའི་ཕྲེང་བ་མུ་ཏིག་གི་དྲ་བ་ལྟར་བཀྲ་བས་
གཡོགས་པ་དེ་དག་བླངས་ཏེ་གྱོན་ནས་སེམས་མག་བཞིན་དུ་འདུག་གོ།
དེ་མཐོང་བ་དང༌། གཞོན་ནུ་འདོད་ལྷའི་བུས་ཁྲེལ་བས་དགོད་པ་དང་
བཅས་པས་སྨྲས་པ། ཡ་མཚན་སྤྱོད་ཚུལ་འདི་ལ་ལྟོས།་ཧ་ཅང་སྦྱིན་
ལ་དཔའ་བས་ཉ མས། རང་ཉིད་སྤུད་པའི་ལྷག་མ་དག གཞན་ལ་སྦྱིན་
པ་མཛེས་པ་ཉིད། འབུམ་ཕྲག་རི་བའི་གོས་བཟང་དང་། རིན་ཆེན་
རྒྱུན་རྣམས་བཏང་ནས་ནི། ཤིག་སྲོས་བརྒྱན་པའི་གོས་ཐོབ་པ། ཁྱོད་
ཅག་ཚོང་གི་བསྐྱེད་ལ་ མཁས། ཞེས་སོ། དེ་ན ས་གཞོ ན ་ནུ་ལེགས་པའི་
བློ་གྲོས་ཀྱིས། | བདག་ཉིད་སྦྱིན་ལ་དགའ་བའི་ཆེ་བ་བསྟན་པའི་ ཕྱིར་



ཚིགས་སུ་བཅད་དེ་སྨྲས་པ། གྲོགས་པོ་བདག་ཅག་སེར་སྣ་གོམས་མ་
གྱུར། ལུས་དང་རྫས་ལ་ཆགས་ཤིང་བརྐམས་པ་མེད། ཕོངས་པས་
རླབས་ཆེར་སློང་ཕོད་མཐོང་གྱུར་ན། ། དགེ་ཚོགས་འཕེལ་ཕྱིར་དེ་ནི་
རྙེད་པའི་མཆོག རང་གི་མགོ་དང་མིག་འ བྲས་རྐང་ལག་དང༌། སྲོག་
ཀྱང་གཏོང་ན་བུ་དང་ཆུང་མ་འ མ། སྙིང་པོ་མེད་པའི་ལོངས་སྤྱོད་སྨོས་
ཅི་དགོས། མཁས་པས་མི་སྦྱིན་པ་ནི ་ ཅི་ཡང་མེད། ཕོངས་པ་རྣམས་ལ་
བདོག་པ་ཀུན་བཏང་ན། སྲིད་དང་ཞི་བའི་དཔལ་འབྱོར་བླ་མེད་འ ཐོབ།
བསོད་ནམས་ཚོང་ཟོང་འདི་ལྟ་བསྔ གས་འོས་ཏེ། འཇུངས་ཤིང་འདོད་
ལ་བརྐམས་པའི་སྤྱོད་ཡུལ་མིན། སློང་བ་ཕྱིར་བཟློག་རེ་ཐག་བཅད་
པ་ཡི། ཤུགས་རིང་རླུང་གིས་བུས་པའི་མྱ་ངན་མེས། རང་གི་གྲགས་
པའི་ལྗོན་ཤིང་སྲེག་བྱེད་པ། རྨོངས་པ་དེ་ནི་གསོན་ཡང་ཤི་དང་
མཚུངས། སྦྱིན་པ་མི་དགེ་འ ཇོམས་པའི་དཔའ་བོ་སྟེ། ཡིད་ལ་རེ་བའི་
འབྲས་སྟེར་དཔག་བསམ་ཤིང་། ཡོན་ཏན་ཡོངས་སུ་སྒྲོག་བྱེད་རྔ་ཆེན་
ཡིན། བསོད་ནམས་འབྲས་བུ་མི་ཟད་གཏེར་དང་མཚུངས། དེ་སྐད་
སྨྲས་པ་དང༌། ཕུ་བོ་གསུམ་ཡང་ཅང་མི་སྨྲ་བར་གྱུར་ཏོ། སྦྱིན་པས་
དཔའ་རྣམས་ཕོངས་པའི་མགྲོན་ལ་རེ་བ་ལས་ཀྱང་ལྷག་པར་གཏོང་།
འཇུངས་པ་རྣམས་ནི་རང་ཉིད་འཚོ་ཕྱིར་ཟས་དང་སྐོམ་ཡང་སྤྱོད་མི་ནུས།
ཀྱེ་མ་མཆོག་དང་དམན་པའི་སྤྱོད་པ་ཁྱད་པར་བསམ་གྱིས་མི་ཁྱབ་སྟེ།
ངང་ཚུལ་དེ་ ཉིད་ ནོར་འཛིན་གཞི་དང་རྒྱུ་སྐར་ལམ་གྱི་བར་ལས་རིང༌།
སྙིང་སྟོབས་ལྡན་རྣམས་འགྲོ་ཀུན་སྒྲོལ་བའི་འཁར་ཆེན་དཔུང་པའི་མཐུ་''
12



ཡིས་བཟོད། དམན་པའི་སྐྱེ་བོ་བདག་གི་དོན་ཡང་སྒྲུབ་ལ་ངལ་ཞིང་སྐྱིད་
ལུག་གནས། རབ་བརྟན་གླང་པོས་ལྷ་དབང་དཔུང་བཅས་ ཤིང་རྟ་འདྲེན་
ཞིང་ལྷ་ མིན་བཟློག ཝ་སྐྱེས་དག་ནི་རང་གི་མཇུག་མ་ས་ལ་འ དྲུད་ཅིང་
འགྲོ་བའང་མཐོང༌།
དེ་ནས་གཞོན་ནུ་དེ་དག་ཤར་གྱི་ཕྱོགས་སུ་རིམ་གྱིས་དོང་དོང་་་་
བ་ལས། ཡུལ་ཁམས་དེའི་རྒྱལ་པོ་ཡུལ་འཁོར་སྐྱོང་ཞེས་བྱ་བའི་ཕོ་བྲང་
འཕགས་རྒྱལ་ཞེས་པ། ཁོར་ཡུག་སྐྱེད་མོས་ཚལ་རྣམ་པ་དུ་མས་བསྐོར་
བ། ཏཱ་ལའི་ཕྲེང་བས་མཚན་པའི་འོ བ་ རིམ་པ་བདུན་ཆུ་གཙང་མ་
ཡིད་དུ་འོང་བས་གང་བ། རྭ་བ་རིམ་པ་བདུན་དང་། ཁང་པའི་ཁོར་
ཡུག་བདུན་གྱིས་རྣམ་པར་ཕྱེ་བའི་དབུས་ན། ཁང་བཟང་རིན་པོ་ཆེ་སྣ་
ཚོགས་ལས་གྲུབ་པ་ལྷའི་གཞལ་མེད་ཁང་ལྟ་བུ་ ན། མིའི་ དབང་ པོ་
བཙུན་མོའི་འཁོར་དང་མདུན་ན་འདོན། བློན་པོའི་ ཚོགས་དང་བཅས་པ།
མངོན་པར་མཐོ་བའི་དཔལ་ལ་ལོངས་སུ་སྤྱོད་ཅིང་། ཀུན་དགའི་གཏམ་
དང་། གླུ་གར་གྱིས་ཕྱོགས་ཀུན་གང་བར་བྱས་ཏེ་འདུག་པ་དང༌ཉེ་བར་
ཕྱིན་ཏོ། དེ་ལྟ་བུའི་འབྱོར་པས་གཞོ ན་ནུ ་འདོད་ལྷའི་བུ་ཡིད་ཕྲོགས་
པར་གྱུར་ཏེ་སྨྲས་པ། ཀ་ཡེ་སྐལ་བ་ཕུན་སུམ་ཚོགས། མངའ་ཐང་
རྫོགས་པའི་དཔལ་འབྱོར་ཅན། འདི་བས་ལྷག་པ་སྲིད་གསུམ་ན། བསོད་
ནམས་ཟོང་གིས་འཐོབ་པ་མེད། རབ་བརྗིད་གསེར་གྱི་རི་དང་ ནི།།
རོལ་མཚོ་བདུན་གྱིས་བསྐོར་བ་ཡི། ལྷན་པོ་ཞེས་བྱ་སྐབས་གསུམ་གནས།
དེ་ནི་འདི་ཡིན་གཞན་མ་ཡིན། རིན་ཆེན་བ་གམ་གཞལ་མེད་ཁང༌།



རྒྱུན་གྱིས་ལྕི་བར་གྱུར་ པ་ཡིས། ལྷ་ཡི་ཁང་བཟང་རྣམ་པར་རྒྱལ། ས་
གཞི་ལ་ནི་བབས་པ་བཞིན། ལྗོན་ཤིང་མེ་ཏོག་རབ་རྒྱས་པའི། ཡིད་
འོང་སྐྱེད་ཚལ་འདི་མཐོང་ན། དགའ་བའི་ཚལ་གྱི་བྱ་རྣམས་ཀྱང་།
དབུལ་པོ་བཞིན་དུ་ཞུམ་པར་གྱུར། བདེ་ཞིང་འབྱོར་པའི་ཡུལ་ཁམས་
འདིར། ལེགས་བྱས་ལྡན་པ་ཀུན་སྐྱེས་པས། འཆི་མེད་གྲོང་གི་ཉེ་
འཁོར་ཡང་། ད་ལྟ སྟོང་པར་མ་གྱུར་ཏམ། ༢ ཛམ་བུ་གླིང་གི་ལྟ་ན་
སྡུག མི་ཡི་མངའ་བདག་མིག་སྟོང་ཅན། ས་ལ་གནས་པའི་མཐོ་རིས་
ནི། སུམ་རྩེན་སྐྱེ་བོའི་སྙེམས་པ་འཕྲོག རིན་ཆེན་ཚོགས་ལྡན་བང་
མཛོད་ཀྱིས། གདེངས་ཅན་བདག་པོ་སྐྱེངས་བྱས་ནས། དཔའ་ཞིང་
བརྟལ་ཕོད་དཔུང་གི་ཚོགས། ལྷ་མིན་གཡུལ་ལས་རྒྱལ་འདོད་བཞིན།
རྒྱལ་ཕྲན་སྟོང་ཕྲག་རྣམས་ཀྱི་ནི། སྤྱི་བོར་བཀའ་ནི་ངལ་བསོ་བཞིན།
ཟུར་མིག་བརྡ་དང་ཚིག་ཙམ་གྱིས། སྐྱེ་རྒུའི་བྱ་བ་སྒྲུབ་འདི་མཚར།།
འདི་ལྟའི་དཔལ་འབྱོར་མཐོང་བ་ན། ལུས་ངན་བུ་ཡང་དྲེགས་པ་ཉམས།
མི་རུ་སྐྱེས་ཀྱང་དབུལ་ཕོངས་ཤིང་། རྣམ་དཔྱོད་ལྡན་ཡང་དབང་བྲལ་
བ། བདག་ཅག་གསོན་ཡང་ཤི་བ་སྟེ། ཁ་ཟས་ལྡན་ཡང་འཚོ་བ་བྲལ།
གོས་ཀྱིས་བཀབ་པའི་གཅེར་བུ་དང༌། མི་ཡི་ལུས་ཅན་ཡི་དྭགས་ཡིན།
སྐྱོ་བ་མེད་པའི་ཁང་བཟང་དབུས་ན་བློན་པོའི་ཚོགས་ཀྱིས་སྤྱི་བོས་ ་ ་ ་ ་
ཞབས་བསྟེ ན་བཀའ་ཡིས་ཡུལ་ལ་དབང་སྒྱུར་ཞིང༌། རིག་ ན་བདེ་བའི་
གོས་བཟང་རྣམས་དང་རིན་ཆེ ན ་སྣ་ཚོགས་རྒྱན་གྱིས་སྤྲད་ཅིང་རོ་བརྒྱ་
ལྡན་པས་ཚིམས་གྱུར་ལ། རི་དྭགས་མིག་ཅན་མཛེས་མ་དག་དང་སེང་



གེའི་ཁྲི་ལ་ལྷན་ཅིག་ཉལ་ཞིང་རྒྱུད་མང་སྒྲ་ཡིས་སད་པར་བྱེད། འདི་
ལྟའི་འབྱོར་པ་སྲིད་གསུམ་ན་མེད། གལ་ཏེ་སྐལ་བའི་ཆ་ཤས་ཡོད་ན་རྨི་
ལམ་དུ་ཡང་འ ཐོབ་པར་ཤོག གཞོ ན་ནུ་ལེགས་པའི་བློ་གྲོས་ཀྱིས་དེ་
ལོངས་སྤྱོད་ལ་སྲེད་པ་བཟློག་པར་འདོད་ནས་ཚིགས་སུ་བཅད་དེ་སྨྲས་ ་ ་
པ། གྲོགས་དག་ཚུར་ ཉོ ན་འདོད་པའི་ཞགས་པ་ཐོངས། རང་གི་འཚོ་
བས་ཆོག་ཤེས་ལྔ ན ་པར་གྱིས། འབྱོར་པ་སྡུག་བསྔལ་བརྒྱ་ཕྲག་འབྱུང་
གནས་ཏེ། | ཆོག་ཤེས་ལྡན་པ་རྨད་བྱུང་བདེ་བའི་གཏེར། ལོངས་སྤྱོད་
མཐར་བྱེད་དུག་དང་མཚུངས་པ་སྟེ། དང་པོ་རབ་ཞིམ་ཕྱིས་ནས་འཕུང་
བར་བྱེད། ཇི་ཙམ་སྤྱད་ཀྱང་མི་ངོམས་སླར་ཡང་ནི། གདུང་བ་འཕེལ་
བས་ལན་ཚྭའི་ཆུ་བོ་བཞིན། འདོད་ཡོན་བྱིན་ཟའི་འོད་ལ་ཆགས་པ་
རྣམས། ཕྱེ་མ་ལེབ་བཞིན་འདི་དང་ཕྱི་མར་སྲེག བསགས་དང་བསྲུང་
དང་བརླག་པའི་སྡུག་བསྔལ་ཅན། སྦྲང་རྩི་གཉེར་བའི་སྦྲང་བུ་ཇི་བཞིན་
ནོ། ཕོངས་དང་འབྱོར་པ་ལྡན་པའི་ལོངས་སྤྱོད་ཁྱེད། མི་ཟད་སྡུག་
བ སྔལ་འཁོར་ཡང་དེ་ཙམ་སྟེ། གསེར་གྱི་རི་ཡིས་ནོན་ པ་ བརླག་
འགྱུར་ལ། ཤིང་ཤུན་གྱོན་པའི་སྐྱེ་བོ་བདེ་བར་གནས། འབངས་
རྣམས་རེ་རེའི་སྔག་བསྔལ་ཇི་སྙེད་པ། དེ་དག་རྒྱལ་པོའི་ཡིད་ལ་གདུང་
བའི་ཁུར། ཟས་དང་གོས་ཀྱིས་ཀུན་ཀྱང་འཚོ་བར་གནས། དེ་ལས་
ལྷག་པ་རྒྱལ་པོས་སྤྱོད་མ་ཡིན། ཡུལ་འཁོར་སྐྱོང་ལ་རྟག་ཏུ་ལུས་སེམས་
བྲེལ། དགྲ་རྣམས་བསྲུང་སླད་ཡ་ངའི་འཇིགས་དང་བ ཅས། ས་བདག་
ཅེས་པ་སྙན་པའི་གྲགས་ལྡན་ཡང༌། སྐྱེ་འགྲོ་ཀུན་གྱི་འབངས་སུ་གནས་



པ་ཉིད། རྣམ་པར་གྲོལ་བའི་འབྲས་བུ་སྨིན་རུང་བའི། །ལེགས་བྱས་
ས་བོ ན་ ཉོན་མོངས་མེས་འཚིགས་པས། གཡོ་བའི་ལོངས་སྤྱོད་ཐལ་བའི་
མྱུ་གུ་འཁྲུངས། སྙིང་པོ་མེད་པས་བསོད་ནམས་འབྲས་བུ་བརླག སྲིད་
པའི་བདེ་བ་རྒུད་པའི་མཐའ་ཅན་ཏེ། ཡུན་རིང་འབྱོར་ཀྱང་ནམ་ཞིག་
ཅི་ནས་ཉ མས།། གཡོ་ཞིང་མི་རྟག་བསླུ་བའི་བདག་ཉིད་ཅན། ར་
མཚུངས་ ནོ ར ་ལ་ཆགས་པ་བཟློག་པར་གྱིས། དེ་ལྟར་འོས་ཤིང་རིགས་
པའི་ཚིག་གིས་བཟློག་ཀྱང༌། དེ་དག་གི་ཆགས་པ་ནི་ཡུན་རིང་ པོར་
གོམས་ཤིང་སྲ་བར་གྱུར་པས་རྡོ་བའི་ཁམས་ལ་བ རྐོས་ པའི་ རི་མོ་ ལྟར་ ་
ཞི་བར་མ་གྱུར་ཏོ། དེ་ནས་ཕྱི་དྲོའི་དུས་ཀྱི་ཚེ། རྒྱལ་པོ་དེའི་ཕོ་བྲང་
གི་འཁོར་ན། སྦྱིན་གཏོང་གི་ཁང་པ་ཆེན་པོར་ལས་སུ་བསྐོས་པའི་བློན་
པོ་རྣམས་ཀྱིས་སྐྱེ་བོ་ཕོངས་པའི་ཚོགས་ལ་ནོར་དང་ལོངས་སྤྱོད་ཅི་
འདོད་པ་སྦྱིན་པས་དབུལ་བའི་སྡུག་བསྔལ་བ ཟློག་པར་བྱེད་པའི་ དཔག་ ་ །
བསམ་གྱི་ཤིང་ཆེན་པོ་མཐོང་ངོ་། དེ་མཐོང་བའི་ཚེ། ཕུ་བོ་གསུམ་
ནི་ ནོར་ལ་དུང་བས་སློང་མོ་སྤྱོད་དུ་འགྲོ་བར་ཆས་པ་ལ་གཞོན་ནུ་མ ཉེས་
གཤིན་བཟང་པོས་སྨྲས་པ། འདི་ཅི། སྦྱིན་པའི་ཆོས་ལ་ཁྱེད་ཅག་མི་
དགའ་ན༑ ད་ཡང་སྦྱིན་བདག་ཡིད་དུ་འོང་འགྱུར་རམ། སློང་བ་
འོངས་ན་ཁྲོ་བ་རྒྱས་པ་རྣམས། ཅི་ཕྱིར་གཞན་ལ་སློང་མོ་སྤྱོད་པར་བྱེད།
ཅེས་སོ། དེར་ནུ་བོ་གསུམ་ནི་ལྗོན་ཤིང་ལོ་འདབ་རྒྱས་པའི་དྲུང་ན་ཆོས་
དང་ལྡན་པའི་གཏམ་གྱིས་ངལ་བསོ་ཞིང་འདུག་ལ། ཕུ་བོ་གསུམ་གྱིས་
སྦྱིན་གཏོང་གི་ཁང་པ་ག་ལ་བ་དེར་ཕྱིན་ནས་སྦྱིན་པ་བླངས་པ་དང༌། ཧ་



ཅང་བརྐམ་ཞིང་ཆོག་མི་ཤེས་པས་མ་རངས་ཏེ། བློན་པོ་དག་གིས་ཡོ་
བྱད་ ཉུང་ཟད་ཅིག་བྱིན་ཏེ། དེ་སྦྱིན་པ་ཆེར་མ་ཐོབ་པས་ཡིད་ཚིམ་པར་
མ་གྱུར་ ཏེ། བང་མཛོད་གཞན་ཞིག་ནས་ནོར་བརྐུ་བར་བརྩམ་པ་དང༌།
ཆོག་མི་ཤེས་པས་ རིན་པོ་ཆེའི་ཕུང་པོ་ཁུར་གྱི་ཚད་ལས་འདས་པ་ ཞིག་་་
འཁུར་བའི་ལྗིད་ཀྱིས་ནོན་ཏེ་མྱུར་པོར་འགྲོ་བར་མ་ནུས་པའི་ཚེ་ བང་ ་ ་་
མཛོད་སྲུང་བས་ཚོར་ཏེ། གཞོན་ནུ་གསུམ་པོའི་ལག་པ་པད་མོའི་ ཆུན་
པོ་ལྟར་བཅིངས་ལ། རྐང་པ་ལྕགས་སྒྲོག་གིས་བསྡམས་ཤིང་། ཉེས་
བྱས་དུ་ མ་ཚོགས་པའི་ཁྲིམས་མུན་ནང་དུ་བཅུག་ནས་སྡུག་བསྔལ་ བར་ ་ ་ ་
གནས་སོ། དེ་ནས་རེ་ཞིག་མིའི་བདག་པོ་ཡུལ་འཁོར་སྐྱོང་ཀི་ལཱ་ ཤ་
དང་མཚུངས་པའི་གཉིས་འཐུང་གི་དབང་པོ་ལ་བཞོན་ཏེ་རྒྱལ་ མཚན་ ་ '''
དང་རྔ་ཡབ་འཛིན་པའི་བློན་པོའི་ཚོགས་དང་བཅོས་པ་ཕོ་བྲང་གི་ ཕྱིར་་
བྱུང་ནས། སྦྱིན་གཏོང་གི་ཁང་པར་ རིན་པོ་ ཆེའི་སྟེགས་བུ་ལ་ འདུག་
ཅིང༌། བརྒྱ་བྱིན་ལྟ་བུའི་ མཆོད་སྦྱིན་ རབ་ཏུ་འགྱེད་པས་སློ ང་བ་ཐམས་
ཅད་ཚིམ་པར་བྱེད་དོ། དེར་པད་མ་ལྟར་ཡངས་པའི་མིག་གིས་ཕྱོགས་
སུ་བལྟས་པ་དང༌། ཉེ་འཁོར་གྱི་ ཤིང་གྲིབ་ན་གཞོན་ནུ་གསུམ་ ཞིག་
ཕོངས་པ་ལྟར་སྣང་ཡང་། སློང་དུ་མི་འོང་བར་བརྟན་པ་ དང་ ལྡན་
བཞིན་དུ་འདུག་པ་མཐོང་ན ས་ཐེ་ཚོམ་དང་ངོ་མཚར་དུ་གྱུར་པས་ཕོ་ཉ་
བཏང་ནས་མདུན་དུ་བཀུག་སྟེ་དྲིས་པ། རབ་ཏུ་ཕོངས་ཀྱང་སློང་ལ་མ
གོམས་པ། ཁྱོད་ཅག་སུ་ཞིག་ ཅིའི་ཕྱིར་འདིར་མི་འོང་། བདག་གི་སྦྱིན་
པའང་གྲགས་པ་མེད་གྱུར་ཏམ། རེ་བ་མ་རྫོགས་སྐྱིད་ལུག་གྱུར་ཏམ་



ཅི། དེ་དག་གིས་ཕྱག་འཚལ་ཏེ་གསོལ་པ། ལྷ་གཅིག་ཁྱོད་ཀྱི་སྦྱིན་པའི།
རྔ་ཆེན་དང༌། བསོད་ནམས་དཔལ་གྱིས་མཐོ་བའི་རྒྱལ་མཚན་ནི། སྲིད་
པ་གསུམ་ན་ཉི་མ་བཞིན་དུ་གྲགས། དེ་ལ་སུ་ཞིག་ཡ་མཚན་སྐྱེས་མ་
གྱུར། འོ ན་ཀྱང་བདག་ ཅག་དབུལ་ཕོངས་མ་ལགས་ཏེ། ཁྱོད་ཀྱི་དྲིན་
གྱིས་བདེ་བར་འབྱོར་ཞིང་མཆིས། རེ་བ་བཞིན་དུ་སློང་བའི་སྐྱེ་བོ་ལ།
བདོག་ཀུན་བྱིན་ན ས་འདི་ལྟར་གནས་པར་གྱུར། དེ་སྐད་ ཅེས་རྨད་དུ་
བྱུང་བའི་ཚིག་དང་སྤྱོད་པ་མཐོང་བས། རྒྱལ་པོ་ཡིད་ཤིན་ཏུ་དགའ་
ཞིང་དང་བར་གྱུར་ཏེ། རང་གིས་བགོ་བར་འོས་པའི་ལྷའི་གོས་གསེར་
སྲང་བྱེ་བ་རི་བ་དག་དང་། རིན་པོ་ཆེའི་རྒྱན་རྣམས་བྱིན་ཅིང༌། གླང་
པོ་ཆེའི་ཤིང་རྟ་ལ་བཞག་ནས་ཕོ་བྲང་དམ་པའི་ནང་དུ་ཁྲིད་དེ་སེང་གེས་
སྟེགས་པའི་གསེར་གྱི་ཁྲི་ཙན་དན་དམར་པོ་ལས་བྱས་པའི་རྐང་རྟེན་རིན་
པོ་ཆེ་སྣ་ཚོགས་ཀྱིས་སྤྲས་པ། རྒྱལ་པོའི་ཁྲིར་འོས་པའི་སྟེང་དུ་སྟོན་ནང་
འཚངས་ཅན་ལ་གཞོན་ནུ ་དག་འདུག་ཏུ་བཅུག་ནས་རོ་བརྒྱ་ལྡན་པའི་'''
བཟའ་བ་དང་བཏུང་བ་བཅུད་དང་ནུས་པ་ཕུན་སུམ་ཚོགས་པ་མང་ པོས་
བསྙེན་བཀུར་བྱས་སོ། དེ་ནས་མིའི་དབང་པོས་དེ་རྣམས་ལ་དད་པའི་
བཞིན་གྱིས་བལྟས་ཏེ་སྨྲས་པ། སྐལ་པ་བཟང་ལྡན་ཟླ་རྒྱས་བཞིན་རས་
ཅན། ཁྱོད་ཀྱིས་བདག་གི་ཡིད་མཚོ་དཱ ངས་བར་གྱུར། ཀུན་དགའི་
ཀུ་མུད་རབ་ཏུ་རྒྱས་བྱའི་སླད། ལེགས་བཤད་བསིལ་ཟེར་ཅིས་ཏེ་སྤྲོ་
མི་བྱེད། དམ་པ་རྣམས་དང་ཕྲད་ན་ལེགས་བཤད་འཕེལ། ཡིད་གཅུཊ་
གྱུར་པས་ཡོན་ཏན་བརྒྱ་ཕྲག་འཐོབ། དེ་སླད་བདག་ཅག་སྐལ་བ་ལྡན་
18



བྱའི་ཕྱིར། ཆོས་ཀྱི་སྣང་བས་སྐྱེ་རྒ་སྣང་བར་མཛོད། གཞོན ་ན་ལེགས་
པའི་བློ་གྲོས་ཀྱིས་དེ་ཁྲོས་ནས། གལ་ཏེ་སྙན་པའི་གཏམ་བརྗོད་པས་
རྒྱལ་པོ་འདིའི་སེམས་རངས་པར་གྱུར་ན། ཆོས་བསྟན་ནས་དགེ་ལེགས་
རབ་ཏུ་འཕེལ་བར་བྱའོ་སྙམ་ནས། དྲིལ་བུ་དང་མཚུངས་པའི་སྐད་ཕྱུང་
སྟེ་ལན་གསོལ་པ། ས་ཆེན་སྐྱོང་བ་ཁྱོད་དྲུང་དུ། ། བདག་ལྟས་སྤྱི་
བརྟོལ་སྨྲ་ཅི་འཚལ། སྐྱེ་བོ་འདི་དག་ཁྱོད་ཉིད་ཀྱི། ། ཡོན་ཏན་སྒྲོག་
པས་བྲེལ་བར་གནས། དཔུང་པའི་སྟོབས་ཆེན་ལྡན་ཁྱོད་ཀྱིས། ས་
འདི་ཡོངས་སུ་བཟུང་གྱུར་པ། དཔལ་ལྡན་ཕྱོགས་ཀྱི་གླང་པོ་ཡིས།
རིན་ཆེན་ ཤིང་རྟ་བཞིན་དུ་མཛེས། རིགས་ཤིང་འོས་པ་གང་གི་བཀའ།
ནོར་བུས་མཚན་པའི་ཅོད་པན་བཞིན། སྤྱི་བོས་ངེས་པར་མ་བླངས་པའི།
ས་སྐྱོང་དེ་ནི་སུ་ཞིག་ཡོད། ས་གཞི་དང་ནི་ནམ་མཁའ་ལ། རྒྱལ་པོ་
དྲེགས་པ་ཅན་དག་དང༌། རྒྱུ་སྐར་ཚོགས་རྣམས་ཟིལ་ག ནོ ན་པ། ཁྱོད་
དང༌ཉི ་མ་རྣམ་པར་མཛེས། དེ་ཐོས་མ་རུངས་སྐྱེ་བོ་དང༌། འབྱུང་
པོའི་བྱ་རྣམས་ལྷན་ཅིག་བྲོས། སྐྱེ་འགྲོ་ཀུན་གྱི་དགེ་ལེགས་དང༌། ཆུ་
སྐྱེས་ཚལ་ནི་མཉམ་དུ་རྒྱས། གངས་རི་རྣམས་ཀྱིས་ལྷ ན་པོ་དང༌། ཆུ་
ཀླུང་རྣམས་ཀྱིས་རྒྱ་མཚོ་དང༌། ལྗོན་ཤིང་ཚོགས་ཀྱིས་ཡོངས་འདུ་ལྟར།
ཁྱོད་ལ་འགྲན་པར་ནུས་པ་སུ། མཐུ་སྟོབས་དཔུང་ནི་མི་བཟད་པའི།
ཤུགས་ཀྱིས་དུས་མཐའི་ རླུང་བཞིན་དུ། བདག་ ཅག་ཨུད་ཀྱིས་འཇོ མས་
སོ་ཞེས། ཁྱོད་ཀྱི་དགྲ་རྣམས་འདར་རམ་སྙམ། བསོད་ནམས་དཔལ་
འབྱོར་ལེགས་རྒྱས་ཤིང༌། བཀའ་ཁྲིམས་བཟང་པོའི་གྲགས་པ་ཡིས།



འཇིག་རྟེན་གསུམ་པོ་ཡོངས་བཀང་སྟེ༔ ཉེས་པར་སྤྱོད་པའི་གོ་སྐབས་
འཕྲོག ཡོན་ཏན་གུར་ཀུམ་དོག་པ་དག སྦྱིན་པའི་ཆུ་ཡིས་རབ་བ རླན་
ནས། དགེ་ལེགས་བྱེ་བའི་ཡིག་ཕྲེང་དག གྲགས་པའི་པིར་གྱིས་འབྲི་
བར་བྱེད། ནམ་མཁའ་བས་ཀྱང་ཡངས་པ་དང་། ཆུ་གཏེར་བས་ཀྱང་
དཔག་པར་དཀའ། ལྷ ན་པོ་བས་ཀྱང་བརྟེན་པ་ཁྱོད། བརྒྱ་བྱིན་ལས་
ཀྱང་རྒྱུས་གྱུར་ཅིག དེ་ལྟར་ཤིན་ཏུ་སྙན་པའི་གཏམ་གྱིས་མིའི་བདག་པོ་
རབ་ཏུ་མགུ་བར་གྱུར་པའི་བཞིན་འཛུམ་པ་བསྟན་ནས། གཞོན་ནུས་
མཚོན་ཏེ། ཀྱེ་ཀྱེ་གྲོགས་པོ་འདི་ལྟར་མཁས་ཤིང་གསལ་བའི་ བློ་གྲོས་
ཅན་ཁྱོད། བདག་ལ་འདི་ཙམ་དུ་བསྔགས་པ་གསུངས་པ་ཅི་ཞིག་བགྱི།
བདག་གི་དགེ་མཚན་ཡོངས་སུ་གསལ་བར་བྱས་ཟིན་གྱི། ད་ནི་ཆོས་
དང་ལྡན་པའི་གདམས་ངག་གིས་གཙུག་ལག་གཉིས་ཀྱི་ལམ་རབ་ཏུ་སྣང་།
བར་མཛོད་ཅིག ཅེས་སོ། དེ་ལྟར་ཆོས་ཀྱི་སྣོད་དུ་རུང་བའི་བློ་གྲོས་
དང་བ་ཐོབ་པར་ཤེས་ནས་གཞོན་ནུ་ལེགས་པའི་བློ་གྲོས་ཀྱིས་སྤུན་གཉིས་
ལ་སྨྲས་པ། སྲིད་དང་ཤར་པའི་བླང་དོར་གནས། གཙུག་ལག་གཉིས་
ཀྱིས་གསལ་བར་བྱེད། ཉི་མའི་འོད་དང་ཟླ་འོད་ཀྱིས། ཉིན་དང་
མཚན་མོ་སྣང་བྱེད་བཞིན། བདེན་པར་སྨྲ་བའི་རིན་ཆེན་གྱི། སྐྱེས་
ནི་རྒྱལ་ལ་འབུལ་བར་གྱིས། ས་སྐྱོང་ཆོས་ཀྱི་འབྱོར་ལྡན་ན། བདག་
ཅག་འབངས་རྣམས་བདེ་བར་གནས། དེ་ཐོས་ནས་གཞོན་ནུ ་མ ཉེས་
གཤིན་བཟང་པོས། འཇིག་རྟེན་ལུགས་ཀྱི་གཙུག་ལག་དང་མཐུན་པར་
ཚིགས་སུ་བཅད་དེ་གསོལ་པ། ལྷ་གཅིག་ཕོ་བྲང་འཁོར་རྣམས་དང༌།



འབྱོར་པས་ས་སྐྱོང་མཛེས་མིན་ཏེ། ཆོས་དང་ལྡན་པའི་བཀའ་ཁྲིམས་
ཀྱིས། ཨུལ་འཁོར་ལེགས་སྐྱོང་རྒྱལ་པོའི་ རྒྱུན། རླབས་ཕྲེང་ཝུ་བའི་
དོ་ཤལ་གྱིས། རྒྱ་མཚོ་ཡོན་ཏན་གན ས་མ་ལགས། མཐ འ ་ཡས་གཏིང་
དཔག་དཀའ་བ་དང༌། རིན་ཆེན་འབྱུང་གནས་གྱུར་པས་བརྗིད། སྦྱིན་
པས་ལོ ངས་སྤྱོད་ལྡན་པ་དང་། དུལ་བས་མངོན་པར་མཐོ་བ་དང༌། །
མཛངས་པར་སྨྲ་བས་རྒན་རབས་ལྟར། ཆོས་བཞིན་སྤྱོད་པས་མི་དབང་
མཛེས། བློ་གྲོས་གསལ་བའི་མེ་ལོང་ནི། སྐྱོན་གྱི་གཡའ་དང་རབ་
བྲལ་ནས། ལེགས་ཉེས་སྤྱོད་པའི་བླང་དོར་གྱི། གཟུགས་བརྙ ན་རྣམ་
དཔྱོད་མིག་གིས་མཐོང༌། ལེ་ལོ་བག་མེད་རབ་སྤངས་ཏེ། ཤེས་བཞིན་
སྤྱོད་པས་རྒྱལ་སྲིད་སྐྱོང་། ལྷ་རྣམས་བག་མེད་གྱུར་པའི་ཚེ། ཆར་
ཆེད་ལོ་ཐོག་བསྐམ་པར་འགྱུར། ཁྱོད་ལ་རེ་བའི་སྐྱེ་རྒུ་དག བཀའ་
དྲིན་བདུད་རྩིས་མྱོས་པ་ན། བྱས་པ་ཤེས་པའི་དབྱུ་གུ ་ཡིས། གྲགས་
པའི་རྔ་ཆེན་རྡུང་བར་བྱེད། ཕྲག་དོག་ཚེར་མའི་ནགས་ཚལ་དག ཕྲ་
མའི་རླུང་གིས་རྣམ་བུས་ཏེ། ཕན་ཚུན་རྩོད་པའི་རྟ་གདོང་འབར། ཕན་
བདེའི་ལོ་ཏོག་སྲེག་པ་རྣམས། ཁྱོད་ཐུགས་མཁའ་ལྟར་སྙོམས་པ་ལ།
རྣམ་དཔྱོད་ཆུ་འཛིན་རབ་དཀྲིགས་ནས། ཐབས་ལ་མཁས་པའི་བཀའ་
ཁྲིམས་ཀྱི། བདུད་རྩིའི་ཆར་གྱིས་ཞི་བར་མཛོད། མཛའ་བའི་ཚིག་ལ་
ཡིད་བརྟན་མེད་དམ་ཧ་ ཅང་ཡིད་ཆེས་སླ་བའང་སྐྱོན། གཉེན་དང་
འབངས་ལ་བརྩེ་བ་མེད་དམ་ཚོད་ལས་བརྒལ་བའི་བྱམས་པའང་ སྐྱོན། །
རིགས་པའི་ལས་ལ་བརྩོན་པ་དོར་རམ་མ་བརྟག་འཆོལ་བར་སྤྱོད་ པའང་་



སྐྱོན། | མི་འགྲུབ་བཞིན་དུ་སྨྲ་བ་བྱེད་དམ་སྨྲས་བཞིན་མི་སྒྲུབ་དེ་ཡང་
སྐྱོན། | མ་བསམས་ཚིག་དང་མ་ བསྡ མས་ སྤྱོད་ པ་ ཁེངས་ དང༌ གཡོ་
སྒྱུའང་སྐྱོན་དུ་གནས། །དེ་ལྟའི་སྐྱོན་གྱི་དྲི་མ་བྲལ་ཞིང་འཇིག་རྟེན། སྐྱོ ན ་
ཡང་གསལ་བར་མཛོད། ཡོན་ཏན་ལྡན་དང་ཕ་མ་དྲིན་ཆེན་རྒན་རབས་
མགྲོན་ལའང་བཀུར་སྟི་བྱ། ཡོན་ཏན་མེད་དང་དབུལ་ཕོངས་ནད་པ་
ཉམ་ཐུག་དགྲ་ལའང་བརྙས་པ་སྤང་། ཡོན་ཏན་འཛིན་པས་ངོམས་པ་
མེད་ཅིང་གཙུག་ལག་གཞུང་ལུགས་སྤེལ་ལ་བརྩོན། ཡོན་ཏན་མཆོག་ལ་
འགྲོ་ཀུན་འགོད་ཅིང་ཞི་ཞིང་དུལ་ལ་སྙན་པར་སྨྲ། དེ་ལྟར་སྤྱད་ན་ཁྱོད་
དང་འབངས་རྣམས་གནོད་པ་ཀུན་ལས་རྣམ་གྲོལ་ཞིང༌། བསོད་ནམས་
དཔལ་འབྱོར་ཕྱོགས་བཅུར་རྒྱས་པ་རྫོགས་ལྡན་དུས་དང་མཚུངས་ པར་་་
འགྱུར། དེའི་ རྗེས་སུ་གཞོན་ནུ ་དགེ་བ་ཅན་གྱིས་རྒྱལ་པོའི་རིགས་དང་
མཐུན་པའི་ཆོས་ཀྱི་གཙུག་ལག་ཚིགས་སུ་བཅད་དེ་གསོལ་པ། རྒྱལ་སྲིད་
ཁང་བཟང་འདི་ལ་ནི། ལེགས་ཉེས་སྤྱོད་པའི་ཐེམ་སྐས་ལས། ཐར་
པའི་གྲོང་དུ་འཛེགས་པ་དང་། ངན་འགྲོའི་དོང་དུ་འབབ་པའང་ཡོད།
གཡོ་ཞིང་མི་རྟག་ལོངས་སྤྱོད་ཀྱིས། སྔོན་གྱི་ལེགས་བྱས་ཟད་གྱུར་ཅིང༌།
གྲགས་དང་སྲིད་ཕྱིར་མི་བཟད་པའི། སྡིག་པ་བསགས་ཏེ་དམྱལ་བར་
ལྟུང༌། ཆོས་ཕྱིར་འབྱོར་པ་ཡོངས་བཏང་ཞིང༌། འདོད་སྲེད་ངན་གཡོ ་
ཡོངས་སྤངས་ནས། རླབས་ཆེན་དགེ་པ་རབ་སྤྱད་པས། བསོད་ནམས་
མྱུར་རྫོགས་མཐོ་རིས་འགྲོ། དེས་ན་སྡིག་པ་ཤིན་ཏུ་སྤང་། བསྟན་
དང་འགྲོ་བའི་ཕན་བདེ་སྤེལ། ། འདི་དང་ཕྱི་མའི་དོན་འགྲུབ་ཅིང༌།
22



སྲིད་དང་ཞི་བའི་དཔལ་འཐོབ་འགྱུར། རྟག་ཏུ་དད་པས་དཀོན་མཆོག་
མཆོད་ཅིང་སྦྱིན་པས་དབུལ་ཕོངས་ཚིམ་པར་བྱ། འབངས་རྣམས་དགི་
བཅུའི་ཚུལ་ལ་འགོད་ཅིང་བྱམས་དང་སྙིང་རྗེས་གཞན་ཕན་སྒྲུབ། སྡིག་
དང་གཡོ་སྒྱུ་ངན་སྤྱོད་སྤོང་ཞིང་ཁྲོ་དང་ང་རྒྱལ་ཞི་བར་གནས། དེ་ལྟར་
སྤྱད་ན་རྒྱལ་སྲིད་བདེ་ཞིང་མཐོ་རིས་དཔལ་དང་ཐར་པ་འགྲུབ། ཡང་
ན་བསླུ་ཞིང་མི་རྟག་པའི། རྒྱལ་སྲིད་སྙིང་པོ་མེད་འདིས་ཅི། ནགས་
སུ་ག ཅིག་པུར་གནས་ནས་ཀྱང༌། རྩེ་གཅིག་བྱང་ཆུབ་བསྒྲུབ་པར་རིགས།
དེ་ལྟར་ཕན་པ་དང་གྲོལ་བའི་ཚིག་དེ་དག་ཐོས་ནས་རྒྱལ་པོའི་ཡིད་ ་ ་ ་ ་ ་
དགའ་བ་དང་ངོ་མཚར་བ་འགྲན་པ་ལྟར་བཞིན་རྒྱས་པར་གྱུར་ནས་ ''''
འཛུམ་དམུལ་ཏེ་སྨྲས་པ། གྲོགས་པོ་དག་གི་བདེན་པའི་ཚིག བདག་
གི་ཡིད་མཚོ་དྭངས་བར་ནི། ངང་མོ་བཞིན་དུ་འཇུག་པ་དང༌། ཆུ་
ཀླུང་བཞིན་དུ་འབབ་པར་གྱུར། བདུད་རྩིའི་ཟས་ལ་སུ་མི་སྲིད།
ལེགས་པར་བཤད་པ་སུ་མི་ལེན། ནོ ར་གྱི་སྐྱེས་ནི་རབ་མང་ཡང་། ཆོས་
ཀྱི་སྐྱེས་དང་འཕྲད་པ་དཀོན། གཙུག་ལག་ཡོན་དུ་བདག་ གི་ སྲིད།
ཁྱོད་དང་ལྷན་ཅིག་སྤྱད་པར་བགྱི། ཀུན་དགའི་གཏམ་གྱིས་ཕྱི་ནས་ཀྱང་།
བདག་ ཅག་སྐལ་བ་རྫོགས་པར་མཛོད། ཅེས་སོ། སྐབས་དེར་གཞོན་
ན་མ ཉེས་གཤིན་བཟང་པོ་སྤུན་ལ་བརྩེ་བས་ཕྱི་རོལ་དུ་བྱུང་སྟེ། ཕུ་བོ་
དག་གར་སོང་ཞེས་དྲིས་པ་ན། དེ་ལྟར་ཉམ་ཉེས་པར་གྱུར་པ་མཐོང་
ནས་ཡིད་མི་དགའ་བཞིན་དུ་ནང་དུ་ཞུགས་ཏེ། བཞིན་འཛུམ་པ་དང་
བྲལ་བས་སྟན་ལ་འདུག་པ་དང༌། རྒྱལ་པོས་དེ་ལ་དྲིས་པ། འདི་ཕྱི་



དགའ་བར་བྱ་བའི་གནས་སྐབས་སུ། དེ་དེ་ལྟར་ཡིད་མི་བདེ་ཞིང་འདུག་
དེས་ཇི་ལྟར་གྱུར་པ་ཞིབ་ཏུ་གསོལ་པ་དང༌། རྒྱལ་པོས་གཞོན་ནུ་ལེགས་
པའི་བློ་གྲོས་ཀྱིས་མཚོན་ཏེ་གྲོགས་པོ་དམ་པ་ཡོན་ཏན་མཆོག་ཏུ་གྱུར་པ་
ཁྱེད་ཅག་ལའང་དེ་ལྟའི་ངང་ཚུལ་ངན་པ་ ཅན་གྱི་སྤུན་ཟླ་ ཡོད་ དམ།
དེས་གསོལ་པ། ལྟ་དེ་ལྟ་བུ་ཤིན་ཏུའང་མ ཆིས་པ་ལགས་སོ། འདོད་
ལ་སྲིད་ཅིང་མི་བསྲུན་བློ་གྲོས་རྨོངས། ངན་སྤྱོད་བརྒྱ་ལྡན་ཕུ་བོ་གསུམ་
ཞིག་མཆིས། བདག་གིས་འབད་བརྒྱས་འཆོས་པར་མ་ནུས་ཏེ། ཐུར་
ལ་འབབ་པའི་ཆུ་རྒྱན་དྲག་པོ་བཞིན། འོན་ཀྱང་རང་གི་ཉེས་པས་བཅོམ་
རྣམས་ལ། བཟོད་ན་ལེགས་ཀྱི་ནན་ཏུར་ཅི་ཞིག་འཚལ། ཁྱོད་ཀྱི་
གྲགས་དང་བསོད་ནམས་སྤེལ་ བའི་ སླད། ཉེས་ བྱས་ ཚོགས་ རྣ མས་
བཅིངས་ལས་གྲོལ་བར་མཛོད། རྒྱལ་པོས་སྨྲས་པ། སྐྱེས་བུ་དམ་པ་
གང་གི་གྲིབ་མའང་འགོང་བར་མི་རིགས་པ། ཁྱེད་ཅག་གི་སྤུན་ ཟླར་
གྱུར་པ་ལ་སུ་ཞིག་ག ནོད་པར་བགྱི། འདི་ཉིད་དུ་བཙོན་དུ་བཟུང་བ་
ཐམས་ཅད་དང་བཅས་པ་བཏང་བར་བགྱིའོ། ཞེས་སོ། དེ་ནས་རྒྱལ་
པོའི་བཀའ་བཞིན་དུ་བློན་པོ་རྣམས་ཀྱིས་བཙོན་རྭ་དག་ཏུ་མི་འ ཇིགས ་ ་་་
པའི་སྒྲ་བསྒྲགས་ཏེ་བཙོན་པ་བརྒྱ་ཕྲག་མང་པོ་བཅིངས་པ་ལས་གྲོལ་''''
ནས། དགའ་བའི་གཏམ་གྱིས་ས་གཞི་གང་བར་བྱས་ལ། ཕུ་བོ་གསུམ་
ཡང་ཕོ་བྲང་གི་ནང་དུ་བོས་ཏེ། གཞོན་ནུ་འདོད་ལྷའི་བུ་ནི་ རྒྱལ་ པོའི་
རོལ་མོ་མཁན་བྱེད་དུ་བཅུག དྲག་པོ་ནི་ཆབ་སྒོ་བར་བསྐོས། མུན་པ་
ཅན་ཡང་སྐྱེད་ཚལ་སྲུང་དུ་བཅུག་གོ། བདག་ཉིད་ཆེན་པོ་དེ་དག་རྒྱལ་
24



པོའི་བཀས་ཉིན་ཞག་དུ་མར་དེ་ཉིད་དུ་འདུག་སྟེ་ལུགས་ཀྱི་བསྟན་བཅོས་
དང་། རིག་པའི་གནས་དང་། བརྟག་པའི་རིག་བྱེད་བཅོ་བརྒྱད་ལ་
སོགས་པ་བསྟན་ཅིང་། ཡན་ལག་བརྒྱད་པའི་གསོ་སྦྱོང་ལའང་ཉེ་བར་
བཀོད་དེ། རྒྱལ་པོ་འཁོར་དང་བཅས་པ་ཐམས་ཅད་ཚིམ་པར་བྱས་ནས་
མཆོད་པ་དང་བཀུར་སྟི་ཆེར་བྱས་ཏེ། གཞོན་ནུ་དེ་དག་རང་གི་གནས་
སུ་སོང་ངོ་། སྙིང་སྟོབས་རྩ་བ་བརྟེན་ཅིང་གཏོང་ཕོད་ཡལ་ག་རབ་རྒྱས་
ཆོག་ཤེས་འདབ་ཕྲེང་མཛེས། བློ་གྲོས་མེ་ཏོག་རྣམ་བཀྲ་ཕན་བདེའི་
གྲིབ་བསིལ་ཡངས་པས་ཉོན་མོངས་གདུང་བ་སྐྱོབ། ལེགས་བྱས་འབྲས་བུ་
རབ་སྨིན་ཅི་འདོད་ རིན་ཆེན་སྦྱིན་པས་སྐྱེ་རྒུའི་ཕོངས་པ་སེལ། སྐལ་
བཟང་སུམ་རྩེན་དཔལ་གྱུར་སྦྱིན་པའི་དཔག་བསམ་ཤིང་དེ་ཨེ་ མ་བསྔཊ ་་
པར་འོས། དེ་ལྟར་འགྲོ་བ་འདིར་སྐྱེ་བའི་སྡུག་བསྔལ་ནི་ཤིན་ཏུ་འཇིགས་
སུ་རུང་བ་དང༌། འདོད་པ་ནི་འབྱོར་པ་མི་ཐོབ་ཅིང་རྒུད་པའི་རང་
བཞིན་ནོ་ཞེས་བྱ་བ་དང་། ཆོག་ཤེས་པའི་ཡོན་ཏན་ལ་བསྔགས་པ་
དང༌། བདག་ཉིད་ཆེན་པོ་རྣམས་ ནི་ཟང་ཟིང་དང་ཆོས་དང་མི་འཇིགས་
པའི་སྦྱིན་པས་འགྲོ་བ་ལ་ཕན་འདོགས་པ་ཡིན་ནོ ་ཞེས་ཀྱང་བརྗོད་ པར་་
བྱའོ། རབ་ཏུ་བྱེད་པ་གཉིས་པའོ།
དེ་ནས་རིམ་གྱིས་དབྱར་གྱི་དུས་སུ་གྱུར་ཏེ། འབིགས་བྱེད་དགའ་
མས་ཉེ་བར་འཁྱུད་པ་ཡིས། དབྱར་གྱི་དུས་འདི་ནི་ཡང་སྲེད་ལྡན་གྱུར།
ལང་ཚོ་ཅན་དང་འདོད་པས་མྱོས་རྣམས་ལ། བྱེད་པོས་རྩེ་དགའི་གོ་
སྐབས་འ བྱེད་པ་བཞིན། ས་གཞི་རྩྭ ་འ ཇ མ་གསར་པས་ཁེབས་པ་དག



བསེར་བུས་གཡོས་པའི་རི་མོ་རབ་སྣང་བ། རླབས་ཀྱི་ཕྲེང་བས་ཉེ་བར་
དཀྲིགས་པ་ཡི། ཡིད་བཞི ན ་མཚོ་ལ་མཛེས་པ་འགྲན་པ་བཞིན། མེ་ཏོག་
དཀར་པོས་ཁེབས་པའི་ཆུ་གཏེར་ནི། ཨ ན་ད་རྙི ལ་ལྟར་སྔོ་ཞིང་རབ་
དྭངས་བ། ཆུ་འཛིན ་གཞོ ན་ནུའི་དོ་ཤལ་མཛེས་ལྡན་པའི། སྔོ་བསངས་
ནམ་མཁའི་བུ་མོའི་རྗེས་སུ་འགྲོ། ཡངས་ཤིང་དྲི་མེད་རྡུལ་དང་བྲལ་བའི་
མཁའ། རྒྱུ་སྐར་ཚོགས་ཀྱིས་རྣམ་པར་བཀྲ་བ་ཅན། གྲོང་གི་ཕྲེང་བས་
རབ་ཏུ་གང་བ་ཡི། ནོར་འཛིན་གཞི་ཡི་མཛེས་པ་གསལ་བྱེད་བཞིན།
དབྱར་གྱི་ཚ་ཟེར་རྣོ་ཞིང་འབར་བ་ཡིས། ནམ་ མཁའི་ མར་གད་བཞུ་བ་
གཟགས་པ་ལྟར། བར་སྣང་བཀང་བའི་བདུད་རྩིའི་ཆར་རྒྱན་གྱིས། ཆུ་
གཏེར་གོས་ཅན་རྡུལ་དང་བྲལ་བར་བྱས། རབ་གསལ་གློག་གི་གསེར་
ཕྲེང་གཡོ་བ་ཅན། བདུད་རྩིས་རབ་མྱོས་ཆུ་འཛིན ་གཞོན་ནུ་དག འབྲུག་
སྒྲ་སྙན་པའི་རྒྱུད་མང་སྒྲོག་པའི་ཚེ། ཀུན་དགའ་རྒྱས་པའི་རྨ་བྱས་གར་
མང་བྱེད། དྭངས་ཤིང་གསལ་བའི་ཁྲུས་ཀྱི་རྫིང་བུ་རྣམས། དྲེགས་པས་
མྱོས་པའི་གཉིས་འཐུང་རྣམས་ཀྱིས་གང་། ཆར་སྤྲིན་སྔོན་པོ་འཁྲུགས་པས་
རྣམ་རྒྱས་པའི། རྒྱུ་སྐར་ལམ་དང་འགྲན་པ་བཞིན་དུ་གྱུར། སྔོ་ལྗང་གོས་
ཀྱི་ལེགས་གཡོགས་མེ་ཏོག་ཕྲེང་ བས་རྣམ་སྨྲས་ ནོར་ འཛིན་དགའ་མ་ཅན།
ལྟ་ན་ཡིད་འོང་གཟུགས་ལྡན་ལོ་འདབ་ནོར་གྱིས་ཕུག་པའི་འཁྲི་ཤིང་
གཞོན་ནུ་དག བསེར་བུའི་རྫ་རྫས་བསྐུལ་ཚེ་གཡོ་བའི་བྲོ་གར་བསྒྱུར།
བའི་ རྩེ་གར་སེམས་གཡེངས་པ། བྱུང་བའི་ན་ཆུང་རྣམས་ནི་དགའ་བའི་
གླུ་ཡིས་རྣམ་རོལ་ཅིར་ཡང་རབ་དགར་གྱུར། །དེ་ལྟར་གྱུར་པའི་ཚེ་གཞོན་
26



ན་དེ་དག་ཡུལ་གྱི་བདེ་བ་སོ་མ་བསྟེན་པར་འདོད་ནས། རང་གི་ཁང་པ་
ནས་ཕྱིར་བྱུང་སྟེ་ལྷོ་ཕྱོགས་སུ་འགྲོ་བར་ཆས་པ་དང༌། ལམ་དང་ཉེ་བའི་
རྩིག་པ་ཞིག་གི་དྲུང་ན་སྐྱེས་བུ་སྐྱེས་ནས་ལོ་ བརྒྱ་ལོན་པ་རྒས་པའི་སྡུག་་་
བསྔལ་མི་བཟད་པའི་ཁུར་གྱིས་ཆེས་དུབ་པ། ལུས་མི་སྡུག་ཅིང་ཉམ་ཆུང་
བ་ཡི་དྭགས་ལ་འགྲན་པ་ལྟ་བུ་ཞིག་འདུག་གོ། དེ་མཐོང་བས་མཉེས་
གཤིན་བཟང་པོ་སྙིང་རྗེའི་ཁུར་གྱིས་ཡིད་སྡུག་ཆེན་པོས་ རབ་ ཏུ་ནོ ན ་ཏེ'''
བསྐྱོད་མི་ནུས་པ་ལྟར་གྱུར་ནས་མིག་མཆི་མས་འགག་བཞིན་དུ་སྨྲས་པ།
ཀྱེ་མ། རྒས་པར་གྱུར་པའི་སྔག་བསྔལ་མི་བཟོད་པ་འདི་ལ་གཟིགས།
ཀྱི་ཧད་རྒད་པོའི་སྡུག་བསྔལ་ནི་བཟོད་པར་དཀའོ། འདི་ལྟ་སྟེ། རྒད་པོ་
དབྱག་པ་ལ་བརྟེན་ཆོས་ལ་མིན་མགོ་སྐྱེས་དཀར་གྱི་ལས་ཚུལ་དཀར་བ་
མིན། ལུས་ཉམ་ཆུང་གི་སྡིག་པ་ཉམ་ཆུང་མིན། འཆི་བར་ཉེ ་མི་ཐར་པ་དེ་
ལྟ་མིན། ལུས་མདངས་གོས་དཀར་སྒྲ་ཡིས་ཕྲོགས་ཏེ་གྱོན། སྐྲ་ཡི་ནགས་
ཚལ་ལུས་ལ་བྱུགས་པ་བཞིན།། རྩ་ཡི་ཞགས་པས་རྒད་པོའི་ཡན་ལག་
བཅིངས། གཉེར་མའི་དྲ་བས་རྩ ་ཡང་བཅིངས་པ་བཞིན། ཡུལ་གྱི་དངོས་
པོ་མི་སྡུག་གྱུར་པ་དང༌། རོ་འཛིན་ཟས་ཀྱི་རྩོམ་པ་བྲལ་རིག་ནས། །
འདྲེན་བྱེད་ནང་དུ་བྲོས་ཏེ་སྒྲིབ་བཞིན་ལྟ། སོ་རྣམས་ཕྱི་རུ་བྱུང་སྟེ་འབྲོས་
པ་འདྲ། རང་གི་ཉེས་པར་སྤྱད་པའི་རྣམ་གྲངས་དག་་ལས་ཀྱི་གཤིན་
རྗེས་གདོང་ལ་རི་མོར་བཏབ། གསོད་སར་འཁྲིད་ཕྱིར་གསོད་རྟགས་མེ་
ཏོག་གི། ཕྲེང་བ་དཀར་པོ་སྤྱི་བོར་བཀོད་པ་བཞིན། གཞོན་ནུ་དགེ་བ་
ཅན་གྱིས་སྨྲས་པ། འདི་ཡི་ཁ་དོག་གནག་པ་ཡི། མུན་པས་མཚན་མོ་
27



སྐྱེངས་བྱས་ནས། རིད་ཅིང་མི་སྡུག་གྱུར་པའི་ལུས། ཡི་དྭགས་གཟུགས་
ལ་འགྲན་འདོད་བཞིན། འདྲེན་བྱེད་གསལ་བའི་མེ་ལོང་ནི། རྣམ་དཔྱོད་
བློ་དང་ལྷན་ཅིག་ཉམས། རྒས་པའི་ཟུག་རྔུ་དྲག་པོ་ནི། ཝ་བའི་ཁྱོན་དང་
མཉམ་དུ་རྒྱས། སྔོན་གྱི་ལེགས་བྱས་ས་བོན་རྣམས། ཚེ་ཡི་ཚད་དང་ལྷན་
ཅིག་ཟད། ན་དང་འཆི་བའི་སྡུག་བསྔལ་དག སྡིག་པའི་ཁུར་དང་མཉམ་
དུ་ལྷང༌། སྲ་ཞིང་རྩུབ་པའི་པགས་པ་ནི། ནང་གི་སེམས་དང་མཚུངས་
པར་གྱུར། ལུས་དང་སྙིང་སྟོབས་རབ་དམན་པ། དགེ་བའི་མཐུ་ཡང་དེ་
བཞིན་ནོ། གཞོན་ནུ་ལེགས་པའི་བློ་གྲོས་ཀྱིས། སྐྱེ་འགྲོ་ཐམས་ཅད་རྒས་
པའི་སྡུག་བསྔལ་ ལས་མ་འདས་པར་བསྟན་པའི་ ཕྱིར་ཚིགས་སུ་བཅད་དེ་
སྨྲས་པ། རྒ་བ་ཞེས་བྱ་ལུས་ཅན་གྱི། རྒྱུད་པ་ཀུན་གྱི་མཆོག་འདིས་ནི།
སྲིན་པོ་བཞིན་དུ་དོགས་མེད་པར། བློ་དང་ལང་ཚོ་མ་ལུས་འཇོམས། །
དར་ལ་བབས་ཚེ་ཁུར་རྣམས་འཛིན་བཟོད་བྱིན་པ་ཟུང་འདིས་རྒས་པོ''''
རང་གི་ལུས་ཀྱང་འཁུར་ནུས་མིན། སྐྱེ་བོ་རྣམས་ཀྱི་ཡིད་རབ་འཕྲོག་བྱེད་
མཛེས་ པའི་ལུས་ ཀྱང་མི་ སྡུག་གྱུར་ པས་བདག་ ཉིད་ སུན་ འབྱིན་ གྱུར།
དགའ་མའི་ ཡན་ལག་མཆོག་ཏུ་ཕྲ་ ཞིང་དཀར་གསལ་འཇམ་པའང་སོག་་
ལེ་ལྟར་རྩུབ་སོལ་བའི་ཁ་དོག་འཛིན། ཀུན་རྟོག་མང་པོས་གཞན་གྱི་ལས་
ལ་འཇུག་བྱེད་བློ་ཡང་བདག་ཉིད་སྤྱོད་པའི་བླང་དོར་གནས་མི་ཤེས། དེ་
ལྟར་རྒས་པའི་ཆོམ་རྐུན་གྱིས། ལང་ཚོ་འཕྲོག་པར་མ་གྱུར་པ། དེ་སྲིད་
བདག་གི་དོན་ལ་ནི། རང་དབང་ཡོད་བཞིན་བསྒྲུབ་པར་རིགས། དེ་
སྐད་སྨྲས་ནས་རིམ་གྱིས་སྐྱེད་མོས་ཚལ་ཡིད་དུ་འོང་བ། རྩྭའི་མྱུ་གུ་གསར་



དུ་༢ཁྲུངས་པས་ནི་ས་གཞི་བཀབ་པ་བཞིན་དུ་འདུག མེ་ཏོག་རྣམ་པར་
བཀྲ་བ་མང་པོ་ ནི་འབར། ལོ་འདབ་རབ་ཏུ་རྒྱས་པའི་ལྗོན་ཤིང་རྣམས་
ཀྱིས་ནི་གང༌། བུང་བ་མང་པོའི་ གླུ་སྙན་པ་ནི་བྱིས་པས་བསྒྱུར་བའི་གླིང་
བུ་དང་འགྲན་པ་བཞིན་དུ་ བྱེད་པ་རྣམས་སུ་རབ་ཏུ་རྒྱུ་ཞིང་སོང་སོང་བ་
ལས། ཤིང་མྱ་ངན་མེད་པའི་བསྟི་གནས་ཤིན་ཏུ་བསིལ་ཞིང་ཉམས་
དགའ་བ་ཞིག་ན། ལྷའི་བུ་མོ་ལ་འགྲན་པ་ལྟ་བུའི་བུད་མེད་ལང་ཚོ་རབ་
ཏུ་རྒྱས་ཤིང་ལྟ་ན་སྡུག་པ་ཟླ་བའི་མེ་ལོང་གསར་པ་སྨྲ་ཤེས་པ་འདྲ་བ་་་
ག ཅིག་རྒྱུད་མང་ཤིན་ཏུ་སྙན་པ་སྒྲེང་ཞིང༌། ཀུན་ཏུ་དགའ་བའི་གླུ་ལེན་
ལ་འབངས་མོ་དང་བཅས་པ་རྩེ་ཞིང་འདུས་པ་མཐོང་ངོ་། དེ་མཐོང་ནས་
གཞོན་ནུ་འདོད་ལྷའི་བུ་ཆགས་པའི་སྟོབས་ཀྱིས་ཡིད་རབ་ཏུ་ཕྲོགས་ཏེ་་
སྨྲས་པ། འདི་ཅི་ཟླ་བའི་ཐིག་ལེ་གསར་དང་པད་དཀར་གཞོ ན ་ནུའམ་ཆུ་
ཤེལ་ནོར་བུ་ཡིན། གལ་ཏེ་རྒྱུ་སྐར་བདག་པོ་ཡིན་ན་ཉིན་མོ་ཡང་ནི་ཀ་
མུད་རྒྱས་པར་བྱེད། གལ་ཏེ་ཆུ་སྐྱེས་གསར་པ་ཡིན་ན་མཚན་མོའང་གེ་
སར་འདབ་ཕྲེང་ཟུམ་མི་འགྱུར། གལ་ཏེ་ནོར་བུའི་ཕྲེང་བ་ཡིན་ན་བདུད་
རྩིས་རྟ་གདོང་ཡང་ནི་བསིལ་བར་ནུས། གཞོན་ནུ་ལེགས་པའི་ བློ་གྲོས་
ཀྱིས། དེའི་ཆགས་པ་བཟློག་པའི་ཕྱིར་སྨྲས་པ། སྣ་ཚོགས་རྒྱན་གྱིས་སྤྱད་
འདི་རིན་ཆེན་ བཀོད་མཛེས་ མཆོད་སྡོང་མ་ཡིན་ སྐྱེ་འགྲོ་བསླུ་བའི་སྒྱུ་མ་
ཡིན། པགས་པའི་མདོག་དཀར་གསལ་འདི་རི་བོང་འཛིན་པའི་ཟེར་ཕྲེང་
མིན་གྱི་འདོད་ལྡན་སྲེག་པའི་མེ་དཔུང་ཉིད། མ ཐོན་མཐིང་འཁྱིལ་བའི་
ལན་བུ་ཨུཏྠ ལ་རྒྱུས་པའི་འདབ་ཕྲེང་མིན་གྱི་ཆགས་ ཅན་འཆིང་བའི་ཞགས་



པའོ། སྐེད་ངོས་ཕྲ་ཞིང་མཛེས་པ་དཔག་བསམ་ཤིང་གི་རྐང་འཐུང་མ་
ལེགས་ཐར་པའི་སྲོག་གཅོད་རལ་གྲིའོ། གཞོན་ནུ་དགེ་བ་ཅན་གྱིས་སྨྲས་
པ། སྐྱོན་གྱི་ཡལ་འ དེབ་རབ་རྒྱས་ཤིང་། ཕྲ་དོག་ཚེར་མས་གདུང་བྱེད་
པ། བུད་མེད་ཤལ་མ་ལི་ཤིང་ལ། ཆགས་ཅན་སྤྲེའུ ས་འཁྱུད་པར་བྱེད།
རེས་འགའ་པད་མ་བས་ཀྱང་འཇམ། ལ་ལར་སོག་ལེ་བས་ཀྱང་རྩུབ།
སྨིག་རྒྱུ་བས་ཀྱང་གྱ་གྱུ་མང་། འབབ་ཆུ་བས་ཀྱང་ཐུར་དུ་རྒྱུག བུད་
མེད་རྣམས་ནི་དུག་སྦྲུལ་བཞིན། དང་པོ་མཐོང་བས་གདུང་བ་འབར།
རེག་ན་མི་བཟད་ཟུག་རྔུ་བསྐྱེད། འགྲོག་པས་ཕྲལ་དུ་འཇོ མས་པར་བྱེད།
རུས་པའི་ཀ་བ་རབ་རྒྱས་ཤིང་། རྩ་དང་རྒྱུས་པའི་དྲ་བས་སྦྲེལ། ཤ་
ཁྲག་གཤང་ག ཅིའི་འདམ་གྱིས་བྱུགས། ལུས་ཀྱི་ཁང་རུལ་འདིས་ཅི་
རུང་། དུར་ཁྲོད་རྣམས་ཀྱི་རོ་དང་ནི། སྲོག་ལས་ཁྱད་པར་གཞན་མེད་
ཅིང༌། སྲོག་ནི་དབང་པོའི་ཡུལ་མིན་ན། ཀེང་རུས་འདི་ལ་ཅི་ཕྱིར་ཆཊ།
སྲེད་པའི་འདམ་གྱིས་གོས་པ་ནི། མཁས་པ་རྣམས་ཀྱིས་སྨད་པའི་གནས།
བསླུ་ཞིང་མི་བསྲུན་བུད་མེད་ལ། ཁྱེད་ཅག་ཆགས་པ་རབ་ཏུ་ཐོངས།
དེ་ལྟར་ཕན་པའི་ཚིག་གི་ལྕགས་ཀྱུས་ཀྱང་འདོད་པས་མྱོས་པའི་གླང་པོ་
འདུལ་བར་མ་ནུས་ཏེ། སྲིད་པའི་ཆུ་གཏེར་དུ་འཇུག་པ་བཞིན་དུ་ཕུ་བོ་
གསུམ་བུད་མེད་དེ་ག་ལ་བ་དེར་སོང་ངོ༌། དེར་ཡང་གཞོན་ནུ་དྲག་པོ་
དང་མུན་པ་ ཅན་འཁྲི་ཤིང་གི་ཕག་ཏུ་འདུག་དུ་བཅུག་ནས། འདོད་ལྷའི་
བུས་དེ་དང་ཉེ་བར་ཕྱིན་ཏོ། ལས་ཀྱི་ལྕགས་ཀྱིས་བཀུག་པ་བཞིན། ལུས་
མེད་ལུས་ཅན་དེ་འོངས་ཏེ། དཔལ་མོ་ཆགས་པ་རྣམ་པར་འཕེལ། ཟླ་
30



ཟེར་ཀུན་ད་འཕྲད་པ་བཞིན། ཡིད་སྲུབས་གཟུགས་ཅན་དེ་མཐོང་ནས།
སྐྱེངས་པས་གདོང་ ནི ་རྣམ་པར་དུད། རིན་ཆེན་སྣ་ཚོགས་ཅོད་པན་དང༌།
རྣ་ཆའི་ལྗིད་ཀྱིས་ ནོ ན་པ་བཞིན། ཟོལ་གྱི་ངོ་ཚས་ཕྱིར་ཕྱོགས་ཀྱང་།
ཆགས་པའི་ཟུར་མིག་ཡང་ཡང་ལྟ། བཅོས་མའི་ཁྲོ་གཉེར་རབ་བསྡུས་
ཀྱང་། དགའ་བའི་འཛུམ་ཟེར་གསལ་བར་གྱུར། མཐོང་ན་ཡིད་འཕྲོག་
གཟུགས་ཅན་གཉིས། འགྲན་པ་བཞིན་དུ་དེ་ན་མཛེས། མཛེས་སྡུག་ན་
ཚོད་མཚུངས་གྱུར་པ། བཞིན་དང་མེ་ལོང་གཟུགས་བརྙན་བཞིན། དེ་
ལྟར་འདུག་པ་མཐོང་ནས་གཞོན ་ནུས་དེ་ལ་སྨྲས་པ། ཀུན་ད་བས་ཀྱང་
འ ཇམ་པའི་ལུས། གངས་རི་བས་ཀྱང་མདངས་དཀར་ཞིང༌། རི་དྭགས་
བས་ཀྱང་མིག་མཛེས་མ། མི་ལས་གཞན་ཁྱོད་སུ་ཞིག་ཡིན། བདག་ཅག་
གསར་དུ་འོངས་པ་ལ། ཕེབས་པ་ཙམ་ཡང་མི་སྨྲ་བར། རྒྱུད་མང་ཐོལ་
གྱིས་གནས་པ་ཡི། ཁེངས་པར་ལྡན་པ་འདི་ཡིས་ཅི། ཁྱོད་ཀྱི་ལུས་འདི་
རང་བཞིན་ཉིད་ཀྱིས་མཐོ་རིས་བུ་མོའི་མཛེས་པ་འཕྲོག་ན་སྣ་ཚོགས་རྒྱུན་
རྣ མས་ ཅི་སླད་འཛིན། །དཀར་ཞིང་གསལ་བའི་བཞིན་རས་འོད་ཀྱིས་
བསིལ་ཟེར་ཅན་ཡང་སྐྱེངས་པར་གྱུར་ན་སྨུག་རྩིའི་ བྱག་པ་འདིས་ཀྱང་ཅི།
དལ་བུས་སྨྲ་བའི་གདངས་སྙན་གྱིས་ཀྱང་ཚངས་པའི་སྒྲ་དབྱངས་ཟིལ་ ་་་་་
གནོ ན་ནས་ ན་བཅོས་ མའི་གླུ ་ཡིས་ཅི་ཞིག་བྱ། ལྷག་པར་གནས་པའི་སྤྱོད་
ཚུལ་ཙམ་གྱིས་ཐུབ་པ་རྣམས་ཀྱི་བརྟན་པ་འཕྲོག་ན་རྒྱུད་མང་བསྒྱུར་ལ་ ་ ་
བྲེལ་བས་ཅི། འབངས་མོས་སྨྲས་པ། རིགས་དང་སྐལ་བ་ཕུན་སུམ་ཚོཊ།
ཁྱོད་ནི་བྱོན་པ་ཤིན་ཏུ་ལེགས། ཡོངས་འདུའི་ཤིང་གིས་ལྷུན་པོ་བཞིན།



ས་འདི་ཡོངས་སུ་རྒྱུན་པར་མཛོད། དགའ་ མ་མིག་གི་བདུད་རྩི་འདི། །
འོ་མའི་ཆུ་གཏེར་བསྲུབས་ལས་བྱུང་། རིན་ཆེན་གོས་ཀྱི་སྣོད་ན་མཛེས།
སྐབས་གསུམ་བདག་པོའི་སྤྱོད་ཡུལ་ཉིད། ལང་ཚོ་གསར་པའི་སྐྱེད་ཚལ་
ལ། མེ་ཏོག་འཁྲི་ཤིང་ཅན་ཞེས་བཏགས། བྱེད་པོས་རབ་བྲིས་ཀུན་དགའ
མི། རི་མོས་ཇི་ལྟར་སྨྲ་བར་འགྱུར། མིག་འབྲས་བུང་བ་རྣམ་འཕྲུལ་སྨིན་
མ་ཨུཏྤལ་སྔོན་པོའི་ཚལ། སོ་ཡི་ཟེའུ་འབྲུ་རབ་རྒྱས་མཆུ་ནི་ཆུ་སྐྱེས་
འདབ་ལྟར་དམར། དྲི་བཟང་ཐིག་ལེའི་ལྦུ་ཕྲེང་ན་འབུར་གཡོ་བའི་ངུར་
པ་ཅན། ཡིད་བཞིན་མཚོ་དང་མཚུངས་པའི་དཔལ་ནི་འདི་ཡིས་རྣམ་པར་
འཛིན། དེ་ནས་དལ་གྱིས་གཞོན་ནུ་མ་ མི ་ཏོག་འཁྲི་ཤིང་ཅན་འདོད་
ཆགས་ཀྱི་གདུང་བ་ཤིན་ཏུ་བཟོད་དཀའ་བར་གྱུར་ཅིང༌། འབངས་མོ་དེ་
རྩེ་དགའི་གེགས་སུ་གནས་པར་རིག་ནས་དེ་ལ་བོས་ཏེ། གྲོགས་མོ་ཇི་
ལྟར་གསར་དུ་འོངས་པའི་སྐྱེ་བོ་འདི་ལ་མགྲོན་དུ་བྱུར་རུང་བའི་མེ་ཏོག་
དང་འབྲས་བུ་དག་འཐུས་ལ་ཤོག་ ཅིག འབངས་མོས་དགོད་ཅིང་སྨྲས་པ།
ཡིད་ཀྱི་གཙུབ་ཤིང་གིས་གཙུབས་པའི། ཆགས་པའི་ མེ་ནི་བཟོད་དཀའ་
ཉིད། ངོ་ཚས་བརྣག་པར་མ་ནུས་ཏེ། འཕྲལ་དུ་མངོན་པར་གྱུར་ལ་ལྟོས།
འདོད་ཆགས་གཞུ་ལས་རྩེ་དགའི་མདའ། ཕན་ཚུན་རྩེ་བར་འདོད་པ་དག་
སྔ་ནས་ཤེས་བཞིན་ཁོ་མོ་ནི། གཞན་དུ་བསྐྲད་པས་ཅི་ཞིག་བྱ། འོ་ན་
ཀྱང་རེ་ཞིག་འགྲོ་བར་བྱའོ་ཞེས་ཏེ་སོང་ནས་ཤིང་མྱ་ངན་མེད་པའི་རྐང་
འཐུང་གི་ཕག་ཏུ་ཡིབ་ནས། དེ་གཉིས་ཀྱི་སྤྱོད་པ་ལྟ་ཞིང་འདུག་གོ། དེ་
ནས་གཞོན་ནུ་མོ་མེ་ཏོག་འཁྲི་ཤིང་ཅན་རྩེ་དགའ་ ལ་འདུན་པ་རིག་ནས།



འདོད་ལྷའི་བུས་སྨྲས་པ། ལུས་ཕྲ་ཁྱོད་ཀྱི་སྐྲ་ཞགས་ཀྱིས། བདག་གི་
མིག་འབྲས་རི་དྭགས་ཟུང་། ཡིད་ཀྱི་ཤིང་རྟ་ལྷན་ཅིག་བཅིངས། གཞན་
དུ་གཡོ་བའི་མཐུ་ལྡན་མིན།།བདག་ལུས་གདུང་བའི་དྲོད་འབར་ཞིང་།
མི་ཁྲི་བྱུགས་པ་ལྟ་བུ་འདི། དགའ་མ་ཁུར་ཚོས་དམར་བ་ཡི། ཉི ་གཞོན་
ཉེ་བར་གྱུར་པ་བཞིན། ཁྱོད་ཀྱིས་རེག་པའི་གོས་དཀར་དང་། ཨུཏྤལ་
དྲིས་བསྒོས་ཁ་ཡི་ཆང་། ཀུན་དགའི་གཏམ་གྱི་རྣ་རྒྱན་དག་སྦྱིན་པས་
བདག་ཡིད་ཚིམ་པར་མཛོད། དེས་སྨྲས་པ། ཨེ་མ་ཁྱོད་ལྟ་མཐོང་གྱུར་
པ། བདག་གི་སྐལ་བ་ཅིས་མ་ཐོབ། ལེགས་བྱས་འབྲས་བུ་ ཅིས་མ་སྨིན། །
བསོད་ནམས་ཚོང་ཟོང་ཅིས་མ་རྙེད། དགའ་བའི་སྤུ་ལོང་རབ་རྒྱས་པས།
མྱུ་གུའི་ཚོགས་རྣ མས་ སྐྱེངས་བྱས་ནས། འཛུམ་པའི་མདངས་དཀར་
གསལ་བ་ནི། འདབ་བརྒྱུའི་ཚད་ལ་འགྲན་འདོད་བཞིན། གཞོན་ནུ་ཁྱོད་
ཀྱིས་ཟུར་མིག་མཚོན། མེ་ཏོག་མདའ་དང་ལྷན་ཅིག་འཕངས། ཀྱེ་མ་
ལུས་དང་ཡིད་ཀྱི་རྨ. ཚ་བའི་གདུང་བ་མཉ མ་དུ་འཕེལ། རི་བོང་གཟུཊ་
བརྙ ན་མ་བྲིས་ཤིང༌། དཀྱིལ་འཁོར་འཕེལ་འགྲིབ་ཡོད་མིན་པའི། རབ་
གསལ་གདོང་གི་ཟླ་འོད་འདིས། བདག་ཡིད་སྲེག་པར་བྱེད་པ་མཚར།
ཁྱོད་ཀྱི་ཁོང་ཚོའི་ལྕགས་ཀྱུ་ཡིས། སྙིང་དང་བརྟན་པ་རབ་ཏུ་ཕྲོགས།།
གཡོ་མེད་བེམ་པོ་བཞིན་གྱུར་ན། བཀུར་སྟི་བྱ་བར་ཇི་ལྟར་ནུས། ཁོ ན་
ཀྱང་ རྩེ་འཇོའི་དགའ་སྟོན་ལ། རབ་ཏུ་མི་སྤྲོ་སུ་ཞིག་ཡོད། འཁོར་ལོ་
གཉིས་ཀྱིས་ཤིང་རྟ་དང༌། རྐང་པ་ཟུང་གིས་ལུས་བཏེགས་བཞིན| ཞེས་
སྨྲས་ནས། དེ་གཉིས་ཀ་སྐྱེད་མོས་ཚལ་གྱི་དབུས་སུ་ཟླ་བ་ཆུ་ཤེལ་གྱི་རྡོ་



ལ་འདུག་སྟེ། མེ་ཏོག་རྣམ་པར་བཀྲ་བ་དག་གིས་ནི་ལུས་བརྒྱན། ཤིང་
ཏོག་རབ་ཏུ་སྨིན་པ་བྱ་ངུར་པའི་མིག་ལྟར་སེར་བ་དག་ནི་བ། འཁྲི་ཤིང་
གི་འདབ་མ་གཞོན་ནུས་བསིལ་བའི་རླུང་ནི་གཡབ། ཕན་ཚུན་ཆགས་
པའི་མིག་ཟུར་ ལྟ་ཞིང་ངོ་མཚར་བའི་གཏམ་དང་རྩེ་ འཇོ་རྣམ་པ་སྣ་ཚོཊ་
ནི་འཆི་མེད་གྲོང་ན་གནས་པའི་དྲི་ཟ་བཞིན་བྱེད་དོ། སྐབས་དེར་མེ་
ཏོག་འཁྲི་ཤིང་ཅན་ གྱིས་ཤིན་ཏུ་སྙན་པའི་གླུ་དང་ རྒྱུད་མངས་ཀྱི་སྒྲ་སྤྲེལ་
ནས་བྱ་ཀ་ལ་ པིང་ཀའི་སྒྲ་ཡང་ཟིལ་གྱིས་ གནོ ན་ པ་བཞིན་ དུ་བྱས་ཏེ།
མཛའ་བོ་ལ་བསྔགས་པ། ཀ་ཨེ་འདི་ལྟའི་སྐལ་བ་ཅན། རིགས་གཟུགས་
ལང་ཚོ་ཕུན་ཚོགས་པ། འཇིག་རྟེན་འདི་ན་ཡོད་མིན་ཏེ། བྱེད་པོས་སྤྲུལ་
པ་མིན་ནམ་ཅིf ཚ་ཟེར་མུན་པ་བཞིན་བྱེད་ལ། མུན་པའི་ཁྲོད་དུ་སྣང་
བ་བསྐྱེད། སྐལ་བཟང་མིག་གི་བདུད་རྩི ་སྟེ། སྐལ་ངན་ལོང་བར་བྱེད་པ་
མཚར། དབང་པོའི་གཞུ་དང་ལེགས་སྤེལ་བའི། རབ་དཀར་ཆུ་འཛིན་
གཞོན་ནུ་ཞིག ས་ཡི་སྟེང་དུ་བབས་པ་ན། ཁྱོད་དང་མཚུངས་པར་
འགྱུར་རམ་སྙམ། མི་མཐུན་ རླུང་གིས་མི་གཡོ་ཞིང༌། རབ་གསལ་བློ་མིག་
དང་ལྡན་པས། དེ་ཡིས་འགྲན་པར་མ་བཟོད་དེ། རི་བོའི་རྩེ་ལ་བྲོས་
ས མ་ཅི། བཞིན་རས་ཟླ་བ་རྒྱས་འདྲ་མིག་ ནི་པད་མའི་འདབ་ལྟར་མང་།།
དུ་བ་འཁྱིལ་འདྲའི་ཐོར་ཚུགས་ འགྲམ་པ་རི་དྭགས་རྒྱལ་པོ་བཞིན། མན་
ལག་པད་རྩ ་ལྟར་འ ཇ མ་བྱིན་པ་ཤ་ར་བྷ་དང་མཚུངས། འགྲོ་འདི་རྒྱན་
པར་བྱ་སླད་མཛེས་པ་ ཐམསཅད་སྤུངས་པ་འདྲ། དེས་ཀྱང་ཡིད་དུ་འོང་
བའི་འཛུམ་གྱིས་མཆུ་ཡི་ཡལ་འདབ་བཀྲུས་ཏེ་དགའ་མ་ལ་དང་བའི''''''
34



བཞིན་གྱིས་སྨྲས་པ། མཛེས་མ་བཞིན་གྱི་མེ་ལོང་ལ། བདེ་འབྱུང་གཙུག་
རྒྱན་འཕོས་སམ་ཅི། ཐིག་ལེ་མཆོག་ མའི་ལང་ཚོ་རྣམས། མ་ལུས་ཁྱོད་
ཀྱིས་ཕྲོགས་པ་སྙམ། གངས་རིའི་རྩེ་མོ་བཞུ་བ་ཡི། ཁུ་བས་ཁྱོད་ཀྱི་ལུས་
ལ་བྱུགས། མཚམས་སྤྲིན་དམར་བའི་ལེ་ཁྲི་ལ། མཁུར་ཚོས་སྨྱུག་རྩི་བྱས་
སམ་ཅི། ནུ་འབུར་རྒྱས་པའི་དངུལ་བུམ་དང༌། མཚང་ར་རིན་ཆེན་སྟེཊ་
བུ་ཡི། བར་ན་སྐེད་པའི་ཆུ་སྐྱེས་ནི། ཡོད་མེད་ད་དུང་ཐེ་ཚོམ་འཛིན།
རབ་དཀར་སོ་ཡི་ཕྲེང་བ་ཡི། འོད་ཀྱིས་རྒྱུ་སྐར་ཟིལ་མནན་ཏེ། པད་མ་
རཱ་ག་ལྟར་དམར་མཆུ། གློག་ཕྲེང་མཛེས་པ་ཕམ་བྱེད་བཞིན། སྡིག་མེད་
གནས་ཀྱི་བུ་མོ་དང༌། མཛེས་སྡུག་སྲང་ལ་གཞལ་བ་ལས། ཁྱོད་ཉིད་ལྷག་
པར་ལྕི་བ་ཡིས། ནོར་འཛིན་སྟེང་དུ་ལུས་སམ་སྙམ། ཁྱོད་དང་བསིལ་
ཟེར་མཚུངས་སོ་ཞེས། སྲེད་ལྡན་ཀུ་མུད་ཚོགས་ཀྱིས་བསྒྲུགས། དེ་ཚེ་
འགྲན་པར་མ་ནུས་པས། ཟླ་རྒྱུས་ཞུམ་པར་གྱུར་པ་བཞིན། ཁྱོད་ཀྱི་མིག་
དཀྱུས་རིང་ཞིང་གསལ་བས་མིག་གི་དཔལ་ཉ མས་རི་དྭགས་དང་། མཁར
ཚོས་དམར་བའི་སྨུག་རྩིའི་འོད་ཀྱིས་དྲེགས་པ་ཞུམ་པའི་མཚ མས་སྤྲིན་''''
དང༌། སྐྱེད་ངོས་ཕྲ་ཞིང་ཡན་ལག་མཛེས་པས་སྐྱེངས་པའི་ཙན་དན་འཁྲི་
ཤིང་རྣམས། སྙེམས་པ་བཏང་ནས་ནུབ་རིའི་ངོགས་ལ་བྲོས་ཏེ་འཁོད་པ་
མ་ཡིན་ནམ། ཞེས་སོ། དེ་ལྟར་གླུ་གར་དང་རྩེད་མོ་རྣམ་པ་སྣ་ཚོགས་པ་
ལ་སྤྱོད་ཅིང་ཡུན་རིང་དུ་དེ་ན ་འདུག་པ་འབངས་མོ་དང༌། ཕུ་བོ་གཉིས་
ཀྱིས་ཀྱང་མཐོང་ནས་མཚར་ཞིང་ཡིད་གཡོ་བར་གྱུར་ཏོ།། དལ་གྱིས་
འབངས་མོ་ཉེ་བར་འོངས་ཇོ་མོ་གཤེགས་པར་མཛོད་ཅེས་བསྐུལ།



ཁྱོད་ཀྱི་བདག་པོ་ཁང་བཟང་ན། དགའ་མའི་གཟུགས་ལ་སེམས་ཞིང་
གནས།	དུས་མཐའི་སྤྲིན་ལྟར་ངམ་ནག་པའི། སྒྱུག་མོའི་སྤྱོད་ཚུལ་མི་
ཤེས་སམ། ཚིག་རྩུབ་སེར་བས་མ་བཅོམ་པ། དེ་སྲིད་ཁྱིམ་དུ་འཇུག་པར་
རིགས། དེ་ཐོས་མ ཚན་མོ འི་ ཆུ་སྐྱེས་བཞིན་དུ་གྱུར། སྲེད་ལྡན་མ་དེས་
མེ་ལོང་ས་ལ་བཙུགས། རྡོ་ལེབ་སྟེང་དུ་ཀཟླ་ཟུང་གཅིག་བཞག ཟླ་
ཤར་སྐྱེད་ཚལ་རྩེ་དགེ་རབ་མཚོན་ནས༑། ཡིད་ནི་གཞོན་ནའི་གདོང་ལ་
ལེགས་བཀོད་དེ། ཟོལ་གྱི་གོམ་པས་རང་གི་གནས་སུ་སོང་།། སྨིན་མའི་
གཞུ་བཀང་ཟུར་མིག་མེ་ཏོག་མདའ མཛའ་བོའི་འབེན་ལ་ཕྱིར་བལྟས་
ཡང་ཡང་འཕེན། སྙིང་ནི་དགའ་མའི་རྗེས་སུ་རབ་སོང་བས། ཁང་སྟོང་
བཞིན་དུ་གཡོ་མེད་ལུས་ ཅ ན་དེ། དྲན་པའི་གླེགས་བུར་མཛེས་སྡུག་ཟླ་
བའི་གཟུགས། ། ཀུན་རྟོག་པིར་གྱིས་འབྲི་ཞིང་དལ་གྱིས་རྒྱུ། དེ་ནས་
གཞོན་ནུ་འདོད་ལྷའི་བུ་དང༌། གཞོན་ནུ་དྲག་པོ། མུན་པ་ཅན་དང་
ལྷན་ཅིག་སྐྱེད་ཚལ་ན་ རྩེ་ཞིང་། ད་ནི་ཉི་མ་ཡང་ཡོངས་སུ་གྱུར་གྱི་མྱ་
ངན་མེད་པའི་ཚལ་འདི་ཉིད་དུ་ཉལ་བའི་གནས་བརྟག་པར་བྱའོ། ཞེས་
སྨྲ་ཞིང་འདུག་གོ། སྐབས་དེར་ཉིན་མོའི་བདག་པོ་ནི། རྟ་ལྗང་བདུན་
གྱིས་དྲངས་པ་ཡི། རིན་ཆེན་ཤིང་རྟ་རབ་བསྐྱོད་ནས། རྒྱུ་སྐར་ལམ་ལས་
ཡང་དག་བགཤེགས། འཛམ་གླིང་ཉེས་པས་སུན་བྱུང་སྟེ། གཞན་དུ་འགྲོ་
བར་བརྩམས་པ་ལས། འདབ་བརྒྱའི་ཚལ་ལ་ཆགས་པ་ཡིས། ཕྱིར་ཡང་
ལྟ་བར་བྱེད་པ་བཞིན། ཐུན་མཚམས་གོས་དམར་གྱིས་གཡོགས་པའི་
ནུབ་ཀྱི་རི་རྩེར་དལ་གྱིས་བབས། གསེར་གྱིས་མཚོན་པའི་སྟེགས་བུ་ལ།
36



མར་གད་བུམ་པ་བཀོད་པ་བཞིན། དེ་ནས་བ་གླང་སྤྱོད་གླིང་གི། སྐྱེ་
འགྲོའི་སྐལ་བས་ཐོས་པ་ལྟར། འོད་ཟེར་འབར་བའི་གྲུར་ཞུགས་ནས།
ནུབ་ཀྱི་ཆུ་གཏེར་ཆེན་པོར་སོང༌། དེ་མཐོང་དུས་ལ་བབས་ཤེས་ནས།
གཞན་དུ་འགྲོ་བའི་ཟོལ་གྱིས་ནི། དགའ་མའི་གྲོང་འདབ་སྐྱེད་ཚལ་དུ།
འདོད་ལྷའི་བུ་ནི་རབ་ཏུ་ཞུགས། མཛེས་མ་རྐང་པའི་སྨྱུག་རྩི་མི། གར་
གམ་གྱིས་བྱུགས་ས་གཞི་དེར། སོ་རྩི་འཕོ་བའི་མེ་ཏོག་གི། དྲི་བཐང་
སྣོམ་ཞིང་དེ་ནི་འདུག དེ་ནས་ནམ་མཁའི་གྲིབ་མ་བཞིན། མུན་པའི་
བླ་རེས་ཁེབས་པར་གྱུར། ཕྱོགས་ཀུན་རི་དྭགས་མིག་ ཙན་ལ། མིག་སྨན་
ཚོན་གྱིས་བྱུགས་པ་བཞིན། མཚན་མོ་སྲིན་པོའི་རལ་གྲི་ཡིས། ཉིན་མོའི་
སྣང་བ་གཏུབས་པ་ཡི། ཕྱེ་མ་མཁའ་ལ་གཏོར་བ་ལྟར། སྐར་མའི་ཚོགས་
ཀྱིས་རབ་ཏུ་གང་། མིག་ལྡན་ལོང་བ་བཞིན་དུ་གྱུར། ཉིན་མོ་ལོང་བའི་
སྣང་བ་འཕེལ། ལུས་ཅན་བདེ་བའི་མལ་དུ་ཉལ། ཡིད་ནི་རྨི་ལམ་གྲོང་
འདབ་རྒྱུ། དལ་གྱིས་ནམ་མཁའི་གྲོང་ཁྱེར་དུ། ཟླ་འཆར་སྣང་བ་གསལ་
བ་ནི། སྔོ་བསངས་ལྡན་པའི་དགའ་མ་ལ། གོས་དཀར་གྱིས་ནི་གཡོགས་
པ་འདྲ། དེ་ནས་ཤེལ་གྱི་གཞལ་མེད་ཁང༌། །བསིལ་ཟེར་དྲ་བས་རབ་
དཀྲིགས་པ། སྐྱེ་འགྲོའི་བསོད་ནམས་གཟུགས་ཅན་བཞིན། མཚན་མོའི་
དབང་ཕྱུག་མངོན་པར་ཤར། དེ་ཚེ་ཡིད་བཞིན་ཆུ་གཏེར་རྣམས་སུ་ཁྲུས་
ཀྱི་སླད་དུ་བབས་པ་ལྟར། ཀུན་དགའི་གཟུགས་བརྙན་རབ་ཏུ་སྣང་བས་
ཆུ་ཡང་འོ་མ་བཞིན་དུ་བྱས། བདུད་རྩིའི་འོ ད་ཀྱིས་འགེངས་པར་བྱེད་
བཞིན་ཕྱོཊ་ཀུན་རབ་ཏུ་སྣང་ལྡན་པས། སྐར་མའི་ཚོཊ ་དང་ཀུ་མུད་ཚལ་



རྣམས་ད་གའ་བ་ཅི་ཡང་རྒྱས་པར་གྱུར། བདག་པོས་གཉིད་ཀྱི་སྐབས་
ཐོབ་པའི། བུ་མོ་མེ་ཏོག་འཁྲི་ཤིང་ཅན། རྐང་གདུབ་འཁྲོལ་བའི་སིལ་
སྙན་གྱིས། མཛའ་བོ་ལྗོན་བཞིན་ཚལ་དེར་འོངས། མཁའ་དང་ཆུ་ཡི་ཟླ་
བ་ལ། འགྲན་པ་བཞིན་དུ་ལུས་མཛེས་གཉིས། མཚན་མོ་མུན་པ་བྲལ་བ་
དང༌། ཟླ་བའང་མུན་པ་ལྟ་བུར་བྱེད། དེ་ལྟར་གཞོན་ནུ་འདོད་ལྷའི་བུ་
དང་གཞོན་ནུ་མ་མེ་ཏོག་ འཁྲི་ཤིང་ཅན་གཉིས་སྐྱེད་མོས་ཚལ་དེར་འདུས་
ཏེ་རྡོ་ལེབ་ཡངས་པའི་ སྟེང་དུ་སྟན་ སྲབ་མོ་བཏིངས་ པ་ལ་འདུག་ནས།
བཟའ་བ་དང་བཅའ་བ་ཅུང་ཟད་དག་ལ་ལོངས་སྤྱོད་ཅིང༌། སྒྲ་ཆེན་པོ་
མ་ཡིན་པའི་གླུ་གར་བྱས་ནས། མལ་སྟན་དེ་ལ་བདེ་བར་ཉལ་ཏེ། འདོད་
པ་དག་ཡོངས་སུ་བསྟེན་པར་བྱེད་དོ། དེའི་ཚེ་འདོད་པས་རབ་ཚི མས་
ཀྱང༌། དགའ་བས་ངོམས་པ་མེད་པ་བཞིན། ཆགས་པས་གཡོ་བའི་
སེམས་ལྡན་མ། ངལ་བས་གཡོ་བ་མེད་བཞིན་འགྱུར། དཔལ་མོའི་མཆུ་
ཡི་ཐིམ་པ་ལས། མཆིལ་མའི་སྦྲང་རྩི་བཏུངས་པ་ཡིས། མྱོས་པ་བཞིན་དུ་
འདོད་ལྷའི་བུ། འཕྲལ་དུ་ག ཉིད་ནི་རབ་ཏུ་བསྟེན། བདེ་བའི་ཁུར་གྱིས་
དུབ་པ་ཉིད། གཉིད་ཀྱི་ངལ་བསོ་ཐོབ་པ་དེ། འབབ་ལྡན་ཤུགས་དང་
བྲལ་བ་ཡི། འཁོར་ལོ་ལྟ་བུར་དེ་ན་མཛེས། དལ་གྱིས་སྲེད་ལྡན་དེ་
གཉིས་ཀྱི། ངན་སྤྱོད་འགྲོ་ལ་སྟོན་པ་བཞིན། སྐྱ་རེངས་ལྡན་པའི་མེ་ལོང་
ནི། ཤར་གྱི་ཕྱོགས་ནས་སྣང་བར་གྱུར། དེ་དང་ལྷན་ཅིག་འདོད་པ་ཡི།
རྩེ་དགའི་སྲོག་གཅོད་སྲིན་མོ་བཞིན། སྒྲུག་མོ་ཉེ་བར་མངོན་ཕྱོགས་པའི།
རྐང་པའི་སྒྲ་ནི་མི་སྙན་ཐོ ས༑ བདག་པོའི་ཁང་བཟང་བོར་ནས་ནི། རྐྱེན་



བུའི་གྲོང་རུ མ་རྒྱུ་བྱེད་མ། གཡོ་ཅན་མི་དེ་གར་སོང་ཞེས། ཚིག་རྩུབ་
དུག་མདའ་འཕངས་གྱུར་པ། ཆགས་ལྡན་གཉིས་ཀྱི་སྙིང་ལ་ཟུག འཇིཊ་
པའི་སྤུ་ལོང་རྩུབ་མོ་གཡོས། ཡུན་རིང་འགྲོགས་པའི་བདེ་བ་ལས། བརྒྱ་
འགྱུར་ལྷག་པའི་སྡུག་བསྔལ་ལྷུང་། འབྲལ་བའི་མེ་ཡིས་རབ་གདུངས་
པས། བརྟན་པའི་གངས་རི་བཞུ་བ་བཞིན། མཆི་མའི་ཆུ་རྒྱུན་མྱུར་
འབབ་པས། ནུ་མའི་བུམ་པ་རབ་ཏུ་བཀྲུས། ཆུ་སྲིན་ཆེན་པོས་རུས་
སྦལ་ལྟར། དབང་བྲལ་མ་དེ་སྒྱུག་མོ་ཡིས། རབ་ཏུ་བཟུངས་ནས་ཡན་
ལག་བཅིངས། ཤིང་བལ་བཞིན་དུ་བརྡུངས་པར་གྱུར། དབུགས་ཀྱིས་
མགྲིན་པ་རབ་རྒྱས་ཤིང༌། འདར་བའི་ལུས་ཅན་འདོད་ལྷའི་བུ། མི་
མཐུན་རླུང་གིས་འདས་པ་བཞིན། སྐྲག་པས་ཤིན་ཏུ་མྱུར་བར་ཐོས། དེ་
ལྟར་གཞོན་ནུ་འ དོད་ ལྷའི་བུ་སྐྲག་པའི་ཤུགས་དང་ བཅས་ཏེ་འོངས་པ་ཕུ
བོ་གཉིས་ཀྱིས་ཀྱང་ཚོར་ནས་རྟབ་རྟབ་པོར་གྱུར་ཏེ། རིངས་པ་རིངས་པར་
ལངས་ནས་སྤུན་གསུམ་པོ་ཕྱོགས་དེ་ ཉི ད་ན ས་དོང་བ་ དང་འཇིགས་པའི་
གཟི་བྱིན་གྱིས་བརྟན་པ་དང་རྣམ་དཔྱོད་ཀྱི་བློ་ནི་རབ་ཏུ་ཉམས། ནམ་
ལང་དུ་ཉེ་བའི་སྣང་ བ་ཧ་ཅང་གསལ་བ་མ་ ཡིན་པས་ལམ་མཚོན་དཀའ་
བར་གནས་པ་ལ་མིག་ཀྱང་མི་ལྟ་བར་གོམ་པ་གྱ་ཚོམ་དུ་འདོར་ཞིང་
རྒྱུག་པར་བྱེད་དོ། །དེའི་ས་ཕྱོགས་དེ་ན་འབབ་ཆུ་ཤིན་ཏུ་དྲག་པོ་ཞིག་
འདུག་པ་ལ་ཚམ་ཚོམ་དུ་བརྒལ་བ་ལས། ཆུ་དེའི་ཤུགས་ཀྱིས་དེ་དག་
ཁྱེར་བར་གྱུར་ཏོ། དེའི་ཚེ་ཐ་ཀློང་མི་བཟད་པས་རབ་ཏུ་དཀྲུགས་ཤིང་
གཅོང་ རོང་གི་རྡོ་རྣོན་པོ་ལ་ཡང་ཡང་བརྡབས་པས་ཟུག་རྔུ་དཔག་ཏུ་་་་



མེད་པ་མྱོང་སྟེ། , ཆོ་ངེ་ཆེན་པོ་བཏབ་པ་དང༌། འབབ་ཆུ་དེ་དང་ཉེ་
བའི་ཤིང་རྒྱུ་གྲོ་དྷའི་བསྟི་གནས་ག ཅིག་ན་ནུ་བོ་གསུམ་འདུག་པས། སྒྲ་
དེ་ཚོར་ནས་འདི་ཅི་ཡིན་ཞེས་བརྟགས་པར། །སྐྱེ་བོ་འཇིགས་པས་ཉེན་
པའི་སྨྲེ་སྔགས་དྲག་པོར་རིག་ནས། སྙིང་བརྩེ་བའི་དབང་གིས་ཆུ་ཀླུང་
དེ་ག་ལ་བ་དེར་ཕྱིན་པ་དང་ཕུ་བོ་གསུམ་དེ་ ལྟར་གྱུར་པ་ མཐོང་ནས་ཐེ་
ཚོམ་མེད་པར་བདག་ ཉིད་ཆུའི་ནང་དུ་ཞུགས་ཏེ། ལུས་སྟོབས་ཆེན་པོས་
དེ་དག་བཀག་ཅིང་བཟུང་ན ས་འགྲམ་དུ་ཕྱིན་པར་བྱས་སོ། དེར་ཆུའི་
རླབས་ཀྱིས་བརྣངས་ཤིང་ལྟོ་བ་ཁེངས་ཏེ་དྲན་པ་ཉ མས་པ་དེ་དག་འཁྲི་་་་
ཤིང་གི་ཡལ་ག་དུད་པ་ལ་བཀལ་ནས་ཆུ་རྣམས་བཙགས་ལ། འབྲུ་མར་
གྱི་བྱུག་པའང་བུས། དལ་གྱིས་དྲན་པ་རྙེད་པ་དང་ཤིང་ནྱ་གྲོ་དྷའི་བསྟི་
གནས་དེར་ཁྲིད་ནས་རབ་ཏུ་དགའ་ཞིང་ཡིད་བདེ་བར་གྱུར་བཞིན་དུ་་་་
འཁོད་དོ། གཞོན་ནུ་དེ་དག་ཀྱང་རང་གི་སྲོག་བརྙེད་པས་དགའ་བ་རྒྱ་
ཆེན་པོ་ཐོབ་པའི་བཞིན་གྱི་འཛུམ་ཟེར་ཤིན་ཏུ་གསལ་བ་ནི། དེའི་ཚེ་ཉི་
མ་འཆར་ཁའི་འོད་ཀྱི་དྲྭ་བས་རབ་ཏུ་མཛེས་ པ་ཤར་གྱི་ཕྱོགས་ནས་སྣང་
བར་གྱུར་པ་དེ་དང་འགྲན་པ་བཞིན་དུ་འདུག་གོ། དེ་ནས་གཞོན་ནུ་དགེ་
བ་ ཅན་གྱིས་སྨྲས་པ། གྲོགས་པོ་དག་བདག་གིས་སྔོན་དུ་སྨྲས་པའི་ཚིག་
བདེན་པ་ཉིད་དུ་མ་གྱུར་ཏམ་ཅི། བདེན་པར་སྨྲ ་ལ་ཡིད་མི་རྟོནོ།་ཉེས་
པའི་ལས་ལ་སྤྲོ་བས་ཞུགས། རང་གི་སྲེད་པའི་འ ཚོང་ཟོང་གིས། སྟག་
བསྔལ་ཁུར་ནི་རབ་ཏུ་ཉོས། གཞན་གྱི་བུད་མེད་འཕྲོག་འདོད་པས། །
རང་གི་སྲོག་ཀྱང་དེའུ་རེ་ཐོར། འདོད་པའི་ཡུལ་ལ་རབ་ཆགས་པས།



མི་འདོད་ཟུག་རྔུ་རྙེད་ལ་ལྟོས། ངོ་ཚའི་བརྟན་པ་རབ་བྲེལ་ཞིང༌། ལོག་
པའི་ལམ་དུ་རྒྱུགས་པ་ཡི། སྲེད་པའི་གཅོང་རོང་ནང་དུ་ལྷུང༌། སྡུག་
བསྔལ་རྦ་རླབས་དྲག་པོས་གཡེངས། ཆུ་ཀླུང་འདི་ཡིས་ཁྱེར་བའི་ལུས།
དེ་རིང་ངེད་ཅག་རྣམས་ཀྱིས་བཏོན། འདོད་ཆགས་ཆུ་ཡིས་རབ་༢ ཁྱེར
བ། དེ་ལས་སུ་ཡིས་སྐྱོབ་པར་ནུས། རི་བོའི་ངོགས་ནས་རབ་ ལྷོང་གཅོང་
རོང་ནང་ཞུགས་ཐུར་དུ་མྱུར་འགྲོ་ཞིང༌། བྲག་རིའི་ངོས་ལ་བརྡབས་པའི་
རླབས་ཕྲེང་རབ་འཕྲོ་འདི་འདྲ་བརྒལ་དཀའ་མིན། སྡིག་པའི་རི་བོ་ལས་
འོ ངས་ ཉོ ན ་མོངས་རླབས་འཕྱུགས་ངན་འགྲོའི་གཡང་སར་རྒྱུག འཁོར་
བའི་རྒྱ་མཚོ་རབ་འབབ་སྐྱེ་རྒ་ན་འཆིའི་ཆུ་འདི་བརྒལ་དགའ་ཉིད། སྡུག་
བསྔལ་ཆུ་ཀླུང་སྒྲོལ་ལ་ཟམ་སྟེགས་ཆོས་ཀྱི་རྒྱ་མཚོར་འཇུག་པའི་གྲུ། དགེ
ལེགས་མ་ལུས་སྐྱེད་པའི་ས་གཞི ་ ཉེས་པའི་དྲི་བྲལ་ནམ་མཁའ་ཉིད། ཕན་
བདེའི་ལོ་ཏོག་སྨིན་བྱེད་ཆར་རྒྱུན་སྲིད་པའི་རླན །སྐེམ་རྟ་ལྗང་ཅན། སྐྱོན་
བྲལ་རྨད་བྱུང་ཚུལ་ཁྲིམས་དེ་ཡི་ཡོན་ཏན་སུ་ཡིས་བརྗོད་པར་ནུས། དེ་
སྐད་ཅེས་སྨྲས་པ་དང་། གཞོན་ནུ་དྲག་པོས་སྨྲས་པ། ཀྱི། ཁྱེད་ཅག་གི་
ཚུལ་ཁྲིམས་ནི་ཇི་ལྟ་བུ་ཞིག ཡང་ལན་སྨྲས་པ། ངེད་ ཅག་གི་ཚུལ་
ཁྲིམས་ནི་དམན་པའི་སྐྱེ་བོས་རྗེས་སུ་ཡི་རང་ བའང་མི་ནུས་པ་ཞིག་གོ།
འདི་ལྟ་སྟེ། དགྲ་ལའང་གནོད་པར་མི་སེམས་དབྱེན་དང་ཚིག་རྩུབ་སྤོངས་
ཞིང་གཞན་གྱི་སྲོག་མི་གཅོ ད། ལོངས་སྤྱོད་འདོད་པ་མེད་ཅིང་བརྫུན་
གྱིས་ཕ་རོལ་མི་བསླུ་མ་བྱིན་ནོར་མི་ལེན། ལོག་ལྟ་ངག་ཀྱལ་རབ་སྤངས་
གཡོ་སྒྱུ་མེད་ལ་གཞན་གྱི་ཆུང་མར་རྩེ ་མི་བྱེད། དགེ་ཆོས་རབ་འཛིན་



སྡིག་པ་ རྣ མས་ སྤོངས་ གཞན་ ཕན་མི་ འདོར་ འདི་ནི་ཚུལ་ ཁྲིམས་ ཉིད།
གཞོན་ནུ་མུན་པ་ཅན་གྱིས་སྨྲས་པ། གྲོགས་པོ་དག་རྒྱུ་ན་དུ་མི་སྨྲ ་ཞེས་པ་
དེ་ཉིད་ཀྱང་རྫུན་མ་ཡིན་ནམ། ཚུལ་ཁྲིམས་ཀྱི་མཚན་ཉིད་དེ་ལྟ་བུ་ཡིན་
སྲིད་ཀྱང་། ཁྱེད་ཅག་དེ་དང་ལྡན་ཞེས་པ་ལ་སུ་ཞིག་ཡིད་ཆེས་པར་
འགྱུར། སྨྲས་པ། ཀྱེ་མ། བདག་ཅག་དུས་འདི་སྙེད་དུ་འགྲོགས་སུ་ཟིན་
ཀྱང་ངེད་ཅག་གི་རང་བཞིན་ད་དུང་མི་ཤེས་སམ་ཅི། འཕྲལ་དུ་སྟོན་པའི་
སྤྱོད་ཚུལ་ཉིད་ཀྱིས་ཀྱང་གོ་བར་སྨྲ་བ་མ་ཡིན་ནམ། གལ་ཏེ་ཐེ་ཚོམ་གྱི་
ལིང་ཏོག་གིས་རྣམ་དཔྱོད་ཀྱི་མིག་བསྒྲིབས་པར་གྱུར་ན། མངོན་སུམ་དུ་
བྱས་པའི་ཐུར་མས་རབ་རིབ་ཀྱི་སྐྱོན་བསལ་བར་བྱའོ། ཞེས་སོ། དེ་ནས་
གཞོན་ནུ་གསུམ་གྱིས་ ནམ་མཁའི་ལྷ་རྣམས་ལ་མགྲིན་གཅིག་ཏུ་སྨྲས་པ། །
གདོང་བཞི་པ་དང་པད་དཀར་མིག་ ཅན་བདེ་འབྱུང་བདེ་སོགས་བདག་པོ་
རྟ་བདུན་རི་བོང་ཅན། ལྷ་ཆེན་ཁྱེད་ ཅག་འཇིག་རྟེན་འདི་ན་ལེགས་ཉེས་
སྤྱོད་པ་ཀུན་གྱི་དཔང་དུ་གྱུར་པ་ཉིད། གལ་ཏེ་བདག་ ཅག་འཕགས་པ་
དགྱེས་ པའི་ཚུལ་ ཁྲིམས་ སྐྱོན ་ མེད་དེ་ དང་ རྟག་ཏུ་ འགྲོགས་ བདེན་ནི།
འདིར་ནི་རབ་ཏུ་དྭངས་བའི་མཁའ་ལས་ལྷ་ཡིས་མེ་ཏོག་རྣམས་ཀྱི་ཆར་་་
པ་མྱུར་དུ་ཕེབས། དེ་ནས་བདག་ཉིད་ཆེན་པོ་དེ་དག་གི་བདེན་པའི་བྱིན་
བརླབས་ཀྱི་མཐུ་ལས། དེའི་མོད་ལ་ཚངས་པ་ལ་སོགས་པ་ལྷའི་རྒྱལ་པོ་
རྣམས་ཀྱིས་ནམ་མཁའ་ལས། ལྷའི་མེ་ཏོག་རིན་པོ་ཆེ་སྣ་ཚོགས་ལས་གྲུབ་
པའི་པདྨ་དང༌། ཨུཏྤལ་དང་། མཎྜ་ར་བ་དང༌། མནྡྷ་ར་བ་ཆེན་པོ་
རྣམས་ཀྱི་ཆར་མངོན་པར་ཕབས་སོ། དེ་ཚེསྨྲ་བའི་བདེན་པའི་ཚིག་ལ་



ལྷ་རྣམས་རབ་ཏུ་དད་པ་ཡིས། རིན་ཆེན་ལས་གྲུབ་མེ་ཏོག་ཚོགས་རྣམས་
དེ་དག་མངོན་པར་མཆོད་ཕྱིར་ཕབས། རྣམ་པར་བཀྲ་བའི་འོད་ཟེར་
གསལ་བས་ཐེ་ཚོམ་མུན་པ་སེལ་བ་བཞིན། འདབ་ཕྲེང་འཛུམ་ཞིང་གེ་
སར་གཡོ་བས་ཚུལ་ཁྲིམས་བསྔགས་པ་བརྗོད་པ་བཞིན། དེ་ལྟར་གྱུར་པ་
དང་ཕུ་བོ་གསུམ་ཡང་བྱུང་ཆུབ་སེམས་དཔའི་ཚུལ་ཁྲིམས་རྨད་དུ་བྱུང་བ་
དང་། བདེན་པའི་ཚིག་གི་མཐུ་ཆེན་པོ་ལ་ཡིད་རབ་ཏུ་དང་ཞིང་ངོ་
མཚར་ཐོབ་སྟེ། དགའ་བ་རྒྱ་ཆེན་པོ་དང་འགྲོགས་ནས་སྤུན་རྣམས་རང་
གི་གནས་སུ་སོང་ངོ། དད་དང་ངེས་འབྱུང་རྨང་གཞི་རབ་བརྟན་བསླབ་
པའི་རིན་ཆེན་ཕ་ག་ བཀོད་ལེགས་ བག་ཡོད་དེས་ པའི་རྭ་བས་བསྐོར།།
རྨད་བྱུང་ཡོན་ཏན་མདའ་ཡབ་མཛེས་ཤིང་དྲན་དང་ཤེས་བཞིན་དྲ་ཕྱེད་་་
ལེགས་སྤྲེལ་གཞན་ཕན་བརྩོན་པའི་རྟ་བབས་ཅན། ། ལོག་སྒྲུབ་རླུང་གིས་
བསྐྱོད་ནས་མིན་ལ་ཉོན་མོངས་དགྲ་བོས་གཞོམ་པར་རབ་དཀའ་སྡུག་་་་
བསྔལ་ཚ་གདུང་ཡོངས་སུ་སྐྱོབ། ངན་འགྲོ་འགོག་པའི་སྒོ་གླེགས་དང་ནི་
ཐར་པར་བགྲོད་པའི་ཐེམ་སྐས་དང༌ ལྡན་ཚུལ་ཁྲིམས་ཁང་བཟང་འདི་འདྲ་
མཚར། དེ་ལྟར་འཇིག་རྟེན་ན་རྒས་པ་ནི་རྒུད་པ་ཐམས་ཅད་ཀྱི་མཆོག་
ཡིན་པ་དང༌། འདོད་ཆགས་ཀྱིས་ནི་གདུང་བ་དང་འཇིགས་པ་ཐམས་
ཅད་རབ་ཏུ་སྐྱེད་པར་བྱེད་དོ་ཞེས་བྱ་བ་དང༌། བྱང་ཆུབ་སེམས་
དཔའ་ རྣ མས་ནི་སྔོ མ་པ་དང་། དགེ་བའི་ཆོས་སྡུད་པ་དང་།་གཞན་
ཀྱི་དོན་བྱེད་པའི་ཚུལ་ཁྲིམས་དང་རྟག་ཏུ་འགྲོགས་པའི་ཆེ་བ་ཡོངས་སུ ་ ་ ་
བརྗོད་པ་དང་། དེ་ལྟར་ཚུལ་ཁྲིམས་དང་ལྡན་པས་བདེན་པའི་མཐུ་རབ་



ཏུ་འགྲུབ་པར་འགྱུར་རོ་ཞེས་ཀྱང་སྦྱར་བར་བྱའོ། རབ་ཏུ་བྱེད་པ་གསུམ་
པའོ།
དེ་ནས་དལ་གྱིས་སྟོན་གྱི་དུས་སུ་གྱུར་ཏོ། དེའི་ཚེ་ཤིན་ཏུ་ཡིད་
ཁོང་སྟོན་གྱིས་དུས། བསོད་ནམས་རྫོགས་པ་འགྲོ་བ་རྣམས་ལ་འབྱུང༌།
ནོར་འཛིན་བདག་པོས་སྐྱེ་རྒུ་ཐམས་ཅད་ལ། ཅི་འདོད་སྦྱིན་པའི་མཆོད་
སྦྱིན་འགྱེད་པ་བཞིན། ས་གཞི་ལོ་ཏོག་ཚོགས་ཀྱིས་ཡོངས་བཀང་བ།
རབ་ཏུ་སྨིན་པས་སེར་པོར་གྱུར་པ་ནི།་ ཚ་ཟེར་འབར་བས་མཚམས་
སྤྲིན་བཞུ་བ་ཡི། གསེར་བཞུན་གྱིས་ནི་ས་ལ་བྱུགས་པ་བཞིན། འབྲས་
བུ་རྒྱུས་ པའི་འཁུར་ལྡན་སྙེ་མའི་ཚོགས། བསེར་བུས་རབ་བསྐལ་གཡོ་
བའི་གར་བསྒྱུར་བ། སོ་ནམ་ལས་ཀྱིས་དུབ་པའི་དབུགས་འབྱིན་ཞིང་།
ཕོངས་པ་རྣམས་ལ་ མགྲོ ན་དུ་གཉེར་བ་བཞིན། རོལ་སྒེག་ལུས་ཅན་འཁྲི་
ཤིང་ལག་རྩེ 'ཡིས། རོ་མངར་བཅུད་ལྡན་ཤིང་ཏོག་རབ་འཐོར་བ། རོ་
འཛིན་དབང་པོས་ཉེ་བར་སྤྱད་པ་ན། རོ་བརྒྱ་ལྡན་པ་བདུད་རྩིའི་སྙེམས་
པ་འཕྲོག སྨན་ལྗོངས་འབབ་ཆུས་བརྒྱན་པའི་ས་འཛིན་དག ངུར་སྨྲིག་
གོས་ཀྱིས་ལེགས་པར་གཡོགས་པ་ནི། དབྱར་གྱི་སྲེད་པའི་འདུ་རྫི་ཡོངས་
བཏང་ནས། ཐུབ་པ་རྣམས་དང་བརྟུལ་ཞུགས་འགྲན་པ་འདྲ། དེ་ལྟར་
གྱུར་པའི་ཚེ་གཞོན་ནུ་དེ་དག་དགོས་པ་འགའ་ཞིག་གི་ཕྱིར་ནུབ་ཕྱོགས་།
སུ་འགྲོ་བར་ཆས་ཏེ་ཕྱིན་པ་དང༌། རིའི་ངོགས་ཀྱི་ལམ་གཡང་ལ་ཐུག་པ་
ཡ་ང་བ་ཞིག་ན་སྐྱེས་བུ་མཛེ་ནད་ཀྱིས་ལུས་བཏབ་པ་ཤིན་ཏུ་མི་སྡུག་ཅིང་
དྲི་ང་བ་འགའ་ཞིག་ནད་དྲག་པོས་གཟིར་བས་ལུས་རྒུད་ དེ་ངོགས་དེ་ཉིད་



དུ་འགྱེལ་ཞིང་ལམ་བཀག་སྟེ་འདུག་པ་དང་། གཞོ ན ་ནུ་མུན་པ་ཅན་ནི་
དེ་དག་ལ་རྟོག་དཔྱོད་ཚམ་ཚོམ་ཙམ་ཡང་མེད་པར་འགོངས་ཏེ་སོང་ངོ་།
འདོད་ལྷའི་བུས་ མཐོང་ནས་སྣ་བཀབ་ བཞིན་དུ་གྲོགས་ དག་ལ་སྨྲས་པ།
ཀྱེ་མ་སྐལ་བ་དམན་པའི་མིག མི་མཐོང་བ་ནི་ཅི་ཞིག་ཡོད། ཡི་དྭགས་
གཟུགས་ལ་འགྲན་པ་ལྟ འི། སྐྱེས་བུ་འདི་དག་སུ་ཞིག་ཀྱེ། རྨ་
ཡིས་ལུས་གང་ཁ་མིག་རལ། རྣག་ཁྲག་རྒྱུན ་ ནི་གཟགས་པ་ལས། འབུ་
སྲིན་ཚོགས་ཀྱིས་ཟོས་པ་ཡི། ལྷག་མ་ཙམ་ཞིག་ལུས་པ་བཞིན། རུལ་
ཞིང་མྱགས་པའི་དྲི་ངན་གྱིས། ཕྱོགས་ཀུན་ཁྱབ་པར་གྱུར་པ་ནི། ཤ་
སྦྱང་ཚོགས་རྣམས་འབོད་པ་དང༌། གཙང་སྦྲ་ལྡན་རྣམས་སྒྲོ ད་པ་བཞིན།
ཞེས་སྨྲས་ནས་གདོང་ཕྱིར་ཕྱོགས་ཏེ་འཁོད་དོ་གཞོན་ནུ་ལེགས་པའི་
བློ་གྲོས་ཀྱིས་སྨྲས་པ། ནད་ཅེས་བྱ་བ་འཇིགས་རུང་བ། འདི་ནི་
གཤིན་རྗེའི་མཆེ་བ་ཡིན། ལུས་ཅན་ཀུན་ལ་ཡང་དང་ཡང༌། རབ་ཏུ་
དྲག་པོས་འདེབས་པར་བྱེད། ལང་ཚོ་རྒྱས་པའི་དཔལ་ལ་རབ་ཆགས་
ཁེངས་པས་ལྟ་ཞིང་གཅེས་པར་འཛིན་བྱེད་ཟས་ དང་གོས་ཀྱིས་རྟག་ཏུ ་ ་
མགྲོན་གཉེར་མཛེས་སྡུག་ཡིད་འོང་ལུས་ལྡན་ཡང་། དེ་ནི་དུས་ཀྱི་མི་
བཟོད་ནད་ཐེབས་འགྲོ་འཆག་དོར་ཞིང་ཟས་ལ་རྩོམ་བྲལ་མིག་དཀྱུས་
ཟུམ་ཞིང་ལག་པ་བསྒྲེངས་ཏེ་ཤིང་རུལ་བཞིན་དུ་ངོགས་སུ་འགྱེལ། སྟོབས་
ཀྱིས་དབེན་ཞིང་ལུས་ཀྱི་ཤ་བྲལ་རོ་འཛིན་བསྐམས་པས་མི་ནུས་བཞིན་དུ་
སྨྲ་ངག་སྣ་ཚོགས་འབྱིན་ཞིང་འགྲེ་ལྡོག་དྲི་ངའི་དབུགས་ཀྱིས་ མགྲིན་པ་ ་ ་
རྒྱུས། ཟུག་རྔུ་དྲག་པོས་སྐད་ཅིག་ཙམ་ཡང་དམྱལ་བ་དང་མཚུངས་



སྡུག་བསྔལ་རབ་སྟེར་ནད” ཅེས་བྱ་བ་དུས་མཐའི་རླུང་འདི་ལུས་ཅན་ཀུན་་་
གྱིས་བཟློག་པར་དཀའ། དེས་ན་མི་བཟད་ཟུག་རྔུའི་འབྱུང་གནས་བསྟེན་
པར་དཀའ་ཞིང་བྱས་པ་མི་གཟོ་སེམས་ལ་གདུང་བྱེད་ གཡོ་བའི་ལུས་ལ་་
ཆགས་པའི་ འཆིང་བ་རབ་བཏང་ནས། | ཆུ་ཤིང་བཞིན་དུ་སྙིང་པོ་མེད་
པའི་སྲོག་དང་ལོངས་སྤྱོད་རྩྭ་མཚུངས་འདི་དག་རང་གཞན་དོན་དུ་ཉེ ་་”
བར་སྤུད་ནས་རྟག་པའི་བདེ་བ་བསྒྲུབ་པར་རིགས། དེའི་ཚེ་གཞོན་ནུ་
དེ་དག་གིས་སྨྲས་པའི་ཚིག་རྣམས་ནད་པ་དེ་དག་གིས་ཐོས་ནས་ཁྱད་དུ་
བསད་པ་ལྟར་མཐོང་སྟེ། ཡིད་མི་དགའ་ནས་སྐད་ཆུང་ངུས་རང་ལ་
སྨྲས་པ། ཀྱེ་མ་ལང་ཚོའི་མདངས་གསལ་བས། དམན་པའི་ཝ་སྐྱེས་
དྲེགས་ལྡན་བྱེད། ནད་ཀྱི་སྲིན་བུས་ལུས་བཅོམ་པའི། རི་དྭགས་
དགྲ་ཡང་ཞུམ་པ་ཉིད། ཅེས་སོ། དེ་ཐོས་པ་ན། དྲག་པོ་ཁྲོས་ནས་
དབྱུག་པ་ཕྱུར་ཏེ། ཀ་ཡེ་ཁྱོད་རེ་ཞིག་སྡོད་ཅིག རང་གི་ལུས་ཉིད་
ཀྱིས་སུན་ཕྱུང་ཞིང༌། ཁྱི་དང་བྱ་རོག་ལ་སོགས་པས་ ཀྱང་བནྡྷས་པའི་
གནས་སྐྱེ་བོའི་མིག་གིས་ཀྱང་ལྟ་བར་མི་འོས་པ་ཁྱོད་ཅིའི་ཕྱིར་ངེད་ཅག་་
རྒྱལ་པོའི་བློན་པོར་གྱུར་པ་དག་ལ་འཕྱས་འ དོགས་པར་བྱེད། འདི་ནི་
ཧ་ཅང་ཡང་མི་རིགས་སོ་ཞེས་རྒྱགས་པ་དང༌། གཞོན་ནུ་མཉེས་གཤིན་
བཟང་པོ་ཞིག་མཆི་མས་བཀང་སྟེ་དྲག་པོ་ལག་པས་བཟློག་སྟེ། མ་བྱེད་
མ་བྱེད་ཐུབ་ཆོད་ལས། འདི་ནི་ཁྱོད་ཉིད་བཅོམ་པར་འགྱུར། ཉམ་
ཆུང་དག་ལ་འཚེ་བ་ནི། རང་གི་གྲགས་པ་སུན་འབྱིན་ཉིད། འདི་ལྟར་
དབུལ་ཕོངས་མཐོང་བཞིན་དུ། བརྩེ་བ་ཙམ་ཡང་མི་བྱེད་པར། རྩུབ་
46



པོའི་ཚིག་གིས་སྡིགས་བྱེད་པ། | ཀྱི་ ཧ ད་སྡིག་པའི་སེམས་འདི་སྨད།
ཟས་རྣམས་ནང་ནས་དུག་ཅན་ལྗོན་ཤིང་ཚེར་མ་ཁྲོ་ལྡན་སྐྱེ་བོ་སྨད་པར་་་
འོས། མི་སྡུག་མཚན་མས་ཁེབས་པའི་གདོང་ ཡ ང་མཛེས་ཀྱི་ཁྲོས་པས་
བཞིན་འགྱུར་མཛེས་མ་ཡིན། ཡོ་བྱད་ཀུན་དང་བྲལ་ཡང་དབུལ་པོ་
མིན་ཏེ་བཟོད་པའི་ནོར་མེད་ཤིན་ཏུ་དབུལ། དགྲ་བོའི་དཔུང་གིས་
གྲགས་པ་གཞོམ་པར་མི་ནུས་རང་གི་ཁྲོ་བས་སྐད་ཅིག་འཇོམས། ཁྲོ་བས་
རང་ཉིད་བརླག་འགྱུར་རལ་གྲིའི་སོ་ལ་རེག་ན་རང་གི་ཡན་ལག་གཅོད།
བཟོད་པས་བདག་སྲུང་སྲ་བའི་གོ་ཆ་བགོས་པས་གཡུལ་ངོའི་ མཚོན་ཡང་
སྐྱེངས་པར་བྱེད། ཁོང་ཁྲོ་ལྟ་བུ་སྐྱེ་འགྲོ་འཛོམ་པའི་དཔའ་བོ་སྲིད་པ་
གསུམ་ན་ཡོད་མིན་ཏེ། བཟོད་པ་ལྟ་བུའི་སྐྱབས་ཀྱང་རྙེད་དཀའ་དེ་
ཕྱིར་རྟག་ཏུ་བཟོད་ལ་བསྟེན་པར་གྱིས། །ཞེས་སྨྲས་པ་དང་དེས་ཀྱང་
ཁྲོས་པ་བཏང་ངོ་། དེ་ནས་གཞོན་ནུ་ལེགས་པའི་བློ་གྲོས་ལ་སོགས་པས་
པད་མའི་རྩ་བ་ལྟར་འཇམ་ཞིང་ཡིད་དུ་འོང་བའི་ལག་པ་བརྐྱངས་ནས་་་
ཕོངས་པ་དེ་དག་གི་མགོ་ལ་བྱུགས་ཏེ། མཛེའི་ནད་གསོ་བའི་ཕྱིར། །
དགོས་པའི་དབང་གིས་འཛེམ་དོགས་མེད་པར་ ཤུ་བས་བཀབ་པའི་རྨ་་་་
རྣམས་འཇིབས་པ་དང༌། ཆུ་གསེར་གྱི་རྒྱུན་ཞོ ་ལྟར་འབབ་པས་ཁ་
བཀང་པ་ཕྱིར་འཡོ་ཞིང༌། །་དེའི་ཤུལ་དུ་སྨན་བཟང་པོ་སྦྱར་བ་བཏབ་
ནས་ནད་ཀྱི་ཟུག་རྔུ་དག་ཞི་བར་བྱས་སོ། དེ་མཐོང་བ་དང༌། བདག་
ཉིད་ཆེན་པོའི་སྤྱོད་པ་དམན་པའི་བློ་ཡིས་བཟོད་པར་དགའ་བ་དེ ་ལ་མ་ ་
རངས་ཏེ།། དྲག་པོ་ཁྲོ་བ་དང་བཅས་པས་སྨྲས་པ། ཀྭ་ཡེ། ངེད་
47



ཀྱི་གནོད་པ་ཅི་ཡང་མ་བྱས་ན། ཅི་ཕྱིར་ཁྱེད་ཅག་ངེད་ཀྱི་འཚོ་བ་
གཙོད། ང ན་ སྤྱོད་འདི་འདྲ་མཐོང་བས་མགྲིན་འ ཆུས་ཏེ། རོ་བརྒྱ་
ལྡན་པའང་སུ་ཡིས་ཟ་བར་ནུས། སྡིག་པ་མངོན་སུམ་སྨིན་པ་བཞིན།
མི་གཙང་རྫས་རྣམས་བསགས་པ་བཞིན། འཇིག་རྟེན་རྣམས་ལ་སུན་
འབྱིན་བཞིན། ཕྱོགས་ཀུན་རྨོངས་པར་བྱེད་པ་བཞིན། མི་
གཙང་རྐྱལ་པ་འདི་དག་ལས། རྣག་ཁྲག་འཐུང་བས་ཚིམས་གྱུར་
བ། : ཁྱེད་ཅག་ཁམས་དང་ལུས་བརྟས་བཞིན། གོ་འཕང་
མཆོག་ཅིག་འཐོབ་འགྱུར་གྲང༌། གཞོན་ནུ་དགེ་བ་ཅན་དགོད་ཅིང་།
དྲག་པོས་མཚོན་ཕུ་བོ་རྣམས་ལ་སྨྲས་པ། །སྤྱོད་ཚུལ་འདི་མཐོང་ཁྱོད་
ཅག་ཡིད་བྱུང་ནས། ཁ་ཟས་དོན་གཉེར་རྩོམ་པ་མི་ནུས་ན། ཁུ་ཁྲག་
གཤང་གཅིས་ཁེངས་པའི་ལུས་འདི་དང་། རྟག་ཏུ་འགྲོགས་བཞི ན་ཇི་
ལྟར་འཚོ་བར་བྱས། ངོ་ཚ་ཆུང་ཞིང་ཕ་རོལ་བསླུ་བ་དང༌། སྡིག་
དང་གཡོ་སྒྱུ་ངན་སྤྱོད་སྣ་ཚོགས་པ། དམ་པ་རྣམས་ཀྱིས་སྨད་པའི་
གནས་དེ་དག གཙང་སྦྲ་ལྡན་ཁྱེད་ཅི་ཕྱིར་འདོར་མི་བྱེད། མི་འདོད་
ཟུག་རྔུ་བརྒྱ་ཕྲག་དུ་མ་ཡིས། ལུས་ཅན་ཀུན་ལ་རྟག་ཏུ་གདུང་བར་བྱེད།
ནུས་བཞིན་འདི་ལ་ཕན་པ་མ་བྱས་ན། ཉོ ན་མོངས་ནད་ལས་བདག་
ཙག་ཇི་ལྟར་ཐར། དེ་སྐད་ཅེས་སྨྲས་པ་དང༌། ཕུ་བོ་གསུམ་ཡང་
ཅང་མི་སྨྲ་བར་འདུག་གོ། དེའི་ཚེ་ནད་པ་དེ་དག་རབ་ཏུ་མགུ་བར་
གྱུར་པས་འཛུམ་གྱིས་བཀྲུས་པའི་བཞིན་དྭངས་བས། སྐྱེས་བུ་དམ་པ་
དེ་དག་ལ་བལྟས་ཏེ་ཐལ་མོ་སྦྱར་ནས་འདི་ལྟར་རྗོད་པར་བྱེད་དོ། སློང་
1:|:48



ལ་དཔག་བསམ་ཤིང་དང་ནད་ཀྱིས་གདུང་ལ་སྨན་པ་ ཕོངས་པ་རྣམས་ལ་་
ཕ་དང་མ།། དུབ་པའི་མགྲོན་ལ་ངལ་གསོ་ལམ་རིང་དག་ལ་ལམ་ མཁན་
འཇིགས་པས་ཉེ ན་ལ་དབུགས་འབྱིན་མཆོག་འཁོར་བ་སྒྲོལ་ལ་དེད་
དཔོ ན་སྡིག་པ་འཇོམས་ལ་དཔའ་བོ་འགྲོ་ལ་སྣང་མཛད་ཁྱོད་ཅག་ལ།་
བདག་ཅག་ཇི་སྲིད་འཚོ་བར་འགྲོ་འཆག་ཉལ་འདུག་ ཀུན་ལ་རྟག་ཏུ་དྲན་
པས་ཕྱག་འཚལ་ལོ། སྐལ་བ་ཆེན་པོ་དུས་ཐམས་ཅད་དུ་རྒྱལ་བར་གྱུར་
ཅིག ཅེས་རྐང་པ་ལ་གཏུགས་སོ། དེ་ནས་གཞོན་ནུ་དག་ཡིད་དགའ་
བཞིན་དུ་ཕྱོགས་དེ་ཉིད་ནས་ལངས་ཏེ་སོང་ངོ༌། དེ་ནས་རིམ་གྱིས་དོང་
དོང་པ་ལས་ཉི་མ་ཡང་ཡོངས་སུ་གྱུར་ཏེ། ད་ནི་བཅོམ་ལྡན་འོད་ཟེར་
སྟོང་ཕྲག་ཅན་ཡང་ནུབ་ཀྱི་ལྷ ན་པོའི་བསྟི་གནས་ སུ་ ཡུད་ཙམ་ངལ་བསོ་
ཞིང་མཐུན ་ མཚམས་ཀྱི་བུ་མོའི་སྨྱུག་རྩི་ལ་ལྷག་པར་ཡང་ཆགས་པའི་དྲོད་
ཀྱི་གདུང་བ་འབར་བ་བསིལ་བར་འ དོད་པ་བཞིན་དུ་ ནུབ་ཀྱི་ཆུ་གཏེར་
ཆེན་པོར་འཇུག་པར་འདོད་དོ། དེ་ལ་ཉེ་བར་ཆགས་པའི་ཆུ་གཏེར་
རྒྱས་པའི་ཚལ་དག་ཀྱང་དེའི་ཕྱི་བཞིན་དུ་འབྲོས་པར་དོགས་པའི་ཕྱིར་་་
མཚན་མོ་རྒྱུ་བ་དག་གིས་མུན་པའི་རྒྱུར་རབ་ཏུ་བཅིངས་ཏེ། བདག་
ཅག་ཀྱང་གཞན་དུ་འགྲོ་བར་མི་ནུས་ཀྱི། ཉེ་འཁོར་འདི་ཉིད་དུ་བསྟི་
གནས་བཙལ་ཏེ་འདུག་པར་བྱའོ། ཞེས་སྨྲས་ནས། རྣམ་པར་བཀྲ་
བའི་བྲག་རི་དབང་པོའི་གཞུ་རླུང་གིས་གཏུབས་པའི་དུམ་བུ་བརྩིགས་པ་
ལྟ་བུའི་བྱ་སྐྱིབས་ཞིག་ཏུ་གནས་བཅས་ཏེ་འདུག་གོ། དེ་ནས་དལ་གྱིས་
མུན་པའི་ཁྲོད་དུ་ལྷུང་བའི་སྐྱེ་བོ་རྣམས་ལ་ངལ་བསོ་སྟེར་བའི་སོར་མོ་



PO
༥
10
in
བརྒྱངས་པ་ལྟ་བུའི་འོད་ཟེར་དཀར་པོ་རབ་ཏུ་ འབྱེད་པར་མཛད་པ་རྒྱ་
སྐར་རྣམས་ཀྱི་བདག་པོ་ནི་ནམ་མཁའི་དཀྱིལ་ན་འཛེགས་ཏེ་འདུག་པར་།།
མཐོང་བ་དང༌། གཞོན་ནུ་དེ་དག་ག ཉིད་ཀྱི་བདེ་བ་ལྷའི་བསམ་གཏན་
གྱི་རོ་མྱང་བ་ལྟ་བུ་ལ་ཡོངས་སུ་ཆགས་པར་གྱུར་ཏོ། དེ་ནས་ཐོ་རེངས་
ཀྱི་ཆར་གྱུར་པའི་ཚེ། གཞོན་ནུ་ལེགས་པའི་བློ་གྲོས་ཀྱིས་ལངས་ཏེ་
གྲོགས་དག་ལ་སྦྲན་པ། ད་ནི་མཚན་མོའང་ཐུན་གྱི་ཐ་མར་གྱུར་གྱི་
ལོངས་ཤིག་ ས་ཕྱོགས་འདི་ཡང་ཆོམ་རྐུན་དུ་མི་རྒྱུ་ཞིང་ཡ་ང་བའི་
གནས་ཡིན་ཏེ། ཇི་སྲིད་ནམས་ལ ང་ས་ཀྱི་བར་མ་གྱུར་པ་དེ་སྲིད་དུ་བས
མཐའ་འདི་བརྒལ་བར་བྱའོ། དེ་ནས་མྱུར་བར་ལངས་ཏེ་ཤོག་ཅིག་
ཅེས་སྨྲས་ནས་ནུ་བོ་གསུམ་ཕྱོགས་དེ་ཉིད་ནས་ལངས་ཏེ་སོང་ངོ༌། ཕུ་
བོ་གསུམ་ནི་མལ་ན ས་མགོ་བཏེགས་ཏེ་གཞོ ན་ནུ་མུན་པ་ཅན་གྱིས། ད་
དུང་འགྲོ་བའི་དུས་ལ་མ་བབས་སོ་ཞེས་སླར་ཡང་ཉལ་ལོ། གཉིད་ཀྱི་
མྱོས་པ་དག་ལ་བུ་དང་མི་བྱའི'གཏོལ་མེད་སྲོག་ལའང་གཅེས་པ་ཡོད་མིན་
ཏེ། བརྗེགས་ཀྱང་རྣམ་འགྱུར་མེད་ ཅིང་བསྐྱོད་ཀྱང་ སད་པར་མི་འགྱུར་
འབྲུག་སྟོང་གྲགས་ཀྱང་ཐོས་མ་ཡིན། ལུས་ཀྱི་རྩོམ་པ་བྲེལ་ལ་ཡིད་ཀྱི་
རྟོག་དཔྱོད་སྤངས་ཀྱང་ང་རོ་མི་སྙན་སྣ་ཚོགས་སྒྲོག་སྨྱོན་པ་དག་གམ་
བེམ་པོའི་ཕག་གམ་དུད་འགྲོ་གཞན་ཡང་དེ་ཡི་དཔེ་ཟླར་བཟོད་པ་མེད།
སྐབས་དེར་ནམ་མཁའི་སྐྱེད་ཚལ་དུ། རྒྱུ་སྐར་དགའ་མའི་འཁོར་གྱིས་
ནི། ཡོངས་སུ་བསྐོར་ཞིང་བརྩེ་ལྡན་པ། ཀུན་དགའི་བཞིན་ལྡན་ ཡུན
རིང་འཁྱམས། ཆགས་པའི་འཛུམ་གྱིས་མིག་ཟུམ་ཞིང༌། བདུད་རྩིའི་
，
།
n4༡༠
50



བཏུང་བས་མྱོས་པ་དེ། ཨན་ད་རྙིལ་གྱི་ངོས་འཇམ་ལ། རབ་ཏུ་འདྲེད་
ནས་རྒྱ་མཚོར་ལྷུང༌། དེ་མ ཐོང་མཆི་མའི་བདུད་རྩི་གི། མི་ཀྱོག་རྐང་
ལྡན་སྤྲོ་བསངས་མའི། སྐར་ཕྲེང་དོ་ཤལ་རིམ་གྱིས་ནི། སྐྱ་རེངས་
འོད་ཆེན་ཆོམ་པོས་བརྐུས། བདག་པོས་བཏང་བཞིན་རྒྱན་རྣམས་
དང་། བྲལ་བར་མཐོང་ནས་མཚན་མོ་ཡང༌། མྱ་ངན་དྲག་པོས་
ཞུམ་པ་བཞིན། དལ་གྱིས་ མ ཐོང་བ་མིན་པར་གྱུར། དེ་ལྟར་གྱུར་པའི་
ཚེ། ཕུ་བོ་གསུམ་ཡང་གཉིད་སད་པར་ གྱུར་ནས་གོས་གྱོན་ཞིང་འགྲོ་
བར་བསམ་པ་དང༌། སྲིན་པོ་མངོན་སུམ་དུ་འོངས་པ་ལྟར། བཞིན་
མི་སྡུག་ཅིང་མདོག་སེར་སྐྱར་འདུག་པ། ཞགས་པ་སྐེད་པ་ལ་བཅིངས་
ཤིང༌། དབྱིག་པ་དང༌། རལ་གྲི་དང༌། དགྲ་སྟ་འཛིན་པ། མ་
རུངས་པའི་ཤུགས་དང་བཅས་པའི་ཆོམ་རྐུན་པ་འགའ་ཞིག་འདམ་
བུའི་ཚལ་དུ་གླང་པོ་འཇུག་པ་ལྟར་དེ་ཉིད་དུ་ལྷགས་སོ།། དེ་མཐོང་
སྒྲགས་པས་ཟིལ་མནན་ཡན་ལག་རབ་འདར་ཁ་བསྐམས་མིག་ནི་རིག་རིག་
ལྟ་ཞིང་བརྟན་པ་ཉམས། །ལུས་ཀྱིས་རྩལ་དང་དྲག་ཤུལ་དེ་དག་བྲོས་
སམ་མི་བཟོད་ཁྲོ་བ་དྲག་པོ་དེ་ཚེ་ཞི་གྱུར་ཏམ། རང་གི་གོམ་ཚུགས་
བརྟན་པོར་འཇོག་ནུས་མིན་ན་ཕ་རོལ་དགྲ་ལ། བརྒལ་བར་བྱ་བ་ཇི་ལྟར་
ནུས། སྙིང་སྟོབས་མེད་ཀྱང་ཁྲོ་བ་རྒྱས་པའི་སྡེར་མ་རྣམས་ནི་ཉམ་ཆུང་
འཇོམས་ལ་ལྷག་པར་དཔའ་བར་ཟད། དེ་ལྟར་ཆོམ་རྐུན་དེ་དག་གིས་
གཞོན་ནུ་གསུམ་གྱི་གོས་དང་རྒྱུན་ལ་སོགས་པ་བདོག་པ་ཐམས་ཅད་སྤྲོཊ་
ཤིང༌། ལུས་བྲམ་ཟེའི་རལ་པ་ལྟར་བཅིངས་པས་ཆོ་ངེ་རྣམ་པ་སྣ་ཚོཊ་



འདེབས་པར་བྱེད་དོ།། སྐབས་དེར་ན་བོ་གསུམ་སྔོན་ལ་དོང་བས། །
ཕྱིར་ཡང་ཡང་བལྟས་ཀྱང་ཕུ་བོ་གསུམ་འོང་བ་མ་མཐོང་བས་འདི་ཙི་པ་
ཉེས་ཞེས་སླར་ལོག་པ་ན། དེ་དག་དེ་ལྟར་གྱུར་པ་མཐོང་ནས། །རིངས་
པ་རིངས་པར་ཕྱིན་པ་དང༌། གཞོན་ནུ་གསུམ་ལུས་གོ་ཆ་དང་མཚོན་
བཟུང་བ་མེད་བཞིན་དུ་ཚམ་ཚོམ་མེད་པར་འོངས་པ་ ཆོམ་རྐུན་དེ་དག་་་
གིས་མཐོང་བ་ལས། ཧ་ཅང་མ་རངས་ཏེ་ཤུགས་དང་བཅས་པས་རྒྱུཊཱ་
ནས་དེ་དག་གི་ལུས་ལ་ཞུགས་པ་བཏབ་ཏེ་སྐྱེལ་བར་བརྩམས་པ་ལས་བྲག་
རི་ཆེན་པོ་ལ་ཐག་པ་བཏགས་པ་ལྟར་ཅུང་ཟད་ཀྱང་ བསྒུལ་བར་མ་ནུས་་
ཏེ། སླར་གཞོན་ནུ་དག་གིས་ལུས་ཅུང་ཟད་བསྐྱོད་པ་ཙམ་གྱིས་ཞགས་
པ་རྣ མས་ཀྱང་དུམ་བུ་དུམ་བུར་ཆད་དོ། དེ་ལྟ་བུའི་ཚན་པོ་ཆེའི་སྟོབས་
དང་ལྡན་ཡང་ལན་དུ་གནོད་པ་མི་བྱེད་ཅིང༌། སེམས་རབ་ཏུ་ཞི་བར་
འདུག་པ་མཐོང་ནས་འཇིགས་པ་དང་ངོ་མཚར་བའི་ སེམས་འགྲན་པ་'''
བཞིན་དུ་ཆེར་གཡོས་པར་གྱུར་ཏོ། དེའི་ཚེ་དགྲ་བོའི་མཐུ་ཡིས་ཟིལ་
མནན་མ་གྱུར་སྙིང་སྟོབས་བརྟན་པས་དགྲ་ཡང་ ཟིལ་གྱིས་མནན། སྲ་བའི་
ཞགས་པས་ཡན་ལག་འཆིང་བར་མ་ནུས་སྙིང་རྗེའི་ཞགས་པས་ཡིད་ནི་དམ
པར་བཅིངས། ཆོམ་རྐུན་དག་གིས་ཡོ་བྱད་འཕྲོག་པར་མ་སྤོབས་ང་
རྒྱལ་ནོར་ནི་མ་ལུས་དེ་ཡིས་ཕྲོགས། ཁྲོ་ཞིང་གཏུམ་པས་ག ཞོ མ་པར་
འདོད་པ་དེ་དག་ཞི་ཞིང་དེས་པའི་སྤྱོད་པས་ཤིན་ཏུ་བཙོ མ། མེ་ཁྱེར་
འོད་ཀྱིས་རྒྱུ་མཚོ་སྐམ་པར་འདོད་དམ་འབར་བའི་མེ་དཔུང་རྩྭ་ཡི་ཞགས་
པས་འཆིང་བའམ། སྦྲང་བུའི་འདོམ་གྱིས་ནམ་ མཁའ་འཇལ་བར་
52



བྱེད་དམ་བྲག་རིའི ་ རྩེ་མོ་ཞཉི འི་རལ་གྲིས་གཅོད་པ་འམ། རྔ་ཡབ་རླུང་
གིས་ཡོངས་འདུ་བསྐྱོད་པར་འ དོད་དམ་ལྡན་པོའི་རྒྱ་ཁྱོན་ཆུ་བུར་མིག་
གིས་ལྟ་བྱེད་དམ། 1:|:དེ མན་པའི་སྐྱེ་བོས་བདག་ཉིད་ཆེ་རྣ མས་གཞོམ་
འདོད་དེ་དག་རང་རང་ཕམ་བྱེད་ཕྱུགས་བཞིན་བླུན་པོར་མཚུངས། དེའི་
ཚེ་ཆོམ་རྐུན་རྣམས་ཀྱིས་གཞོན་ནུ་དག་གི་རྐང་པ་ལ་གཏུགས་ཏེ། ལྷ་
རྣམས་མཁྱེན་པར་མཛོད་ཅིག ཁོ་བོ་ཅག་གིས་མི་ལེགས་པའི་འཁྲུལ་པས་
ནོང་པ་བགྱིས་པ་ལགས་ཀྱི་བཟོད་པར་མཛད་དུ་གསོལ། འདི་ལྟར་
དབུལ་ཞིང་ཟས་དང་བྲལ་བས། མི་རྣམས་ཀྱི་ཡོ་བྱད་ཕྲོགས་ཏེ་འཚལ་བ་
ནི་བདག་ཅག་རྣམས་ཀྱི་འཚོ་བ་ལགས་ན། གལ་ཏེ་མི་རྣ མས་ཡོངས་སུ་
སྐྱབས་པས་བདག་ཅག་འཚོ་བ་དང་བྲལ་བར་མི་མཛད་དུ་གསོལ།།
གཞོན་ནུ་རྣམས་ཀྱིས་སྨྲས་པ། གྲོགས་པོ་དག་དྭངས་བར་མཛོད་ཅིག་
ངེད་ཅག་ལྷ་ཉིད་ཀྱང་མ་ཡིན་གྱི། ཚན་པོ་ཆེའི་སྟོབས་དང་ལྡན་ཡང་།
ཁྱེད་ཅག་ལ་གནོད་པ་ག་ལ་བྱེད། ངེད་ཅག་གི་སྲོག་དང་བདོག་པ་ཐམས་
ཅད་ཅི་དགའ་བར་བྱེད་ལ་བྱིན་གྱི། བློ་ཆུང་ཞིང་གནོད་པ་མི་བཟོད་
པའི་སྐྱེ་བོ་འདི་དག་བཏང་བར་གྱིས་ཤིག་དེ་ལྟར་ན་ནི་ནོར་ཆེན་པོ་
དང་བསོད་ནམས་དང་ཡང་ལྡན་པར་འགྱུར་རོ། ཆོམ་རྐུན་རྣ མས་ཡ་
མཚན་དུ་གྱུར་ནས་སྨྲས་པ། ཨེ་མ། སྟོབས་དང་སྤྱོད་ཚུལ་ལྷ་མི་ལས་
འདས་རྨད་བྱུང་འདི་འདྲ་སྐྱེ་བོའི་འཇིག་རྟེན་གང་ན་ཡོད་པ་སྨྲོས། འཇིག་
རྟེན་པ་རྣམས་ལུས་སྲོག་བསྲུང་ཕྱིར་གཉེ ན ་ཡང་བསླ་བར་ བྱེད་ལ་དགྲ་ལ་
ཤ་འཁོན་ཤིན་ཏུ་བརྩོན། ནོར་དང་སྲོག་ལ་ལྟོས་པ་མེད་ཅིང་དགྲ་ལ་
53



འཁོན་དུ་མི་འ ཛི ན ་ག ནོད་བྱེད་ལན་དུ་ཕན་འདོགས་པ། འཇིག་རྟེན་སྤྱོད་
དང་ཤིན་ཏུ་འགལ་བའི་བརྟུལ་ཞུགས་འདི་འདྲ་སུ་ཡི་གཞུང་ ལུགས་ཡིན་ ་
པ་བདག་མི་ཤེས། གཞོན་ནུ་ལེགས་པའི་བློ་གྲོས་ཀྱིས་སྨྲས་པ། འདི་
ནི་འཇིག་རྟེན་སྐྱེ་བོའི་སྤྱོད་མིན་ལྟ་དང་ཚངས་པས་བཤད་པ་མིན། ཐུབ་
དབང་བླ་མས་ངེས་པར་འབྱུང་བ་ལེགས་པའི་ལམ་འདི་དེ་ཡིས་བསྟན།
འཇིག་རྟེན་འདས་པ་ཐར་པའི་ཡུལ་ཉིད་ངེད་ཅག་དེ་ཡི་རིགས་སུ་སྐྱེས།
དམན་པའི་བློ་ཡིས་ཤེས་པར་དཀའ་བའི་བརྟུལ་ཞུགས་ འདི་ནི་བཟོད་ ་་་་
པའོ། དེ་སྐད་ཅེས་རྨད་དུ་བྱུང་བའི་གཏམ་དང༌། མཐུ་ཆེན་པོ་མཐོང་
བས་ཆོམ་རྐུན་པ་རྣམས་ཀྱང་ཡུན་རིང་པོ་ནས་གོམས་པས་སྲ་བ་སྡིག་པའི་
སེམས་ནི་ཞི། ངོ་མཚར་བ་དང་དད་པའི་སྐལ་བ་ནི་གསར་དུ་ཐོབ་སྟེ།
བཅིངས་པ་རྣམས་བཀྲོལ་ཞིང་དབུགས་ཕྱུང་ལ། 1:|: མིག་མཆི་མས་གང་
བཞིན་དུ་ཕྱག་འཚལ་ནས་སྨྲས་པ། ཁྲོ་བས་ལོང་ལ་མིག་ཐུར་གཡང་
སར་ལྷང་ལ་འཆེལ་བ་མུན་ནིང་འོཁྱམས་ལ་སྒྲོན་མེ་སྟེ། རྙེད་པར་དཀའ་
བའི་ ནོར་བུ་ཕན་པ་སྦྱིན་བྱེད་ག ཉེན་བཤེས་ཅི་འདོད་ འབྱུང་བའི་རིན་་་་
ཆེན་གཏེར། ཉོན་མོངས་རྣམས་ཀྱི་དགྲ་བོ་འཇིག་རྟེན་དགའ་བའི་འགལ་
ཟླ་འཆིང་བ་གཅོད་པའི་ མཚོན་ཆ་ཉིད། ཟིལ་གྱིས་མི་ནོན་སེང་གེ་མཐུ་
སྟོབས་ཕུན་ཚོགས་ལྷ་དབང་རབ་ཞི་ཐུབ་པ་རྒྱལ་གྱུར་ཅིག་བདག་ཉིད་
ཆེན་པོ་རྣམས་ཀྱིས་སྡིག་པ་ཅན་དག་ཡོངས་སུ་སྐྱོབས་ཤིག དེང་སླན་
ཆད་བདག་ཅག་སྲོག་ལ་བབས་ཀྱང་སྡིག་ཏོ་དང་ཆོམ་ པོའི་ལས་མི་བགྱིད་
དོ། ཞེས་སོ། སྐབས་དེར་ཡ་མཚན་རབ་རྒྱས་པའི་ ༡༢ ཡུལ་དེ་
6



གསལ་བར་བྱེད་པ་བཞིན། འཆར་ཁ་འོད་ཀྱི་དྲ་བ་ནི། ཤར་གྱི་
ཕྱོགས་ནས་རྣམ་པར་མཛེས།་ ཁེ ངས་ལྡན་ཀུནྡའི་བཞད་གད་ཀྱིས།
སྐྱེངས་པའི་མིག་ཟུམ་འདམ་སྐྱེས་རྣམས། དབུགས་འབྱིན་བྱེད་པའི་
འཕྲིན་ཡིག་དག གསེར་གྱི་སྨྱུ་གུས་འབྲི་བ་བཞིན། དེ་ནས་མེ་ཤེལ་
ནོར་བུ་མི། ཁང་པ་བརྩེགས་པ་རབ་འབར་ཞིང༌། འོད་ཟེར་སྟོང་
ཕྲག་འཁོར་གྱིས་ནི། ཡོངས་བསྐོར་ཉིན་མོའི་དབང་ཕྱུག་ཤར།： པད་
མོའི་འབྱུང་གནས་དགའ་བསྐྱེད་ཅིང༌། མི་རྣམས་ལོངས་སྤྱོད་བགྱི་བའི་
སླད། འཇིག་རྟེན་ཀུན་གྱི་དབང་གྱུར་པ། སྐྱེ་འགྲོའི་མིག་གཅིག་
མངོན་པར་གསལ། རྫུ་འཕྲུལ་ཆེ་ཞིང་ མཐུ་སྟོབས་ལྡན། ཚ་ཟེར་
འབར་བས་སྲེག་བྱེད་ཅིང་། རྣོ་བའི་མཚོན་ཚོགས་རབ་སྤྲོ་བས།, གཟི་
བརྗིད་ཕུང་པོ་མཚན་མོའི་དགྲ། དེ་མཐོང་མཚན་མོ་རྒྱུ་བ་དང། མུན་
པའི་དམག་དཔུང་མཉམ་དུ་བྲོས། སྣང་བྱེད་ཚོགས་ཀྱི་སྐལ་པ་དང༌།
ཀུནྡའི་ཁེངས་པ་ལྷན་ཅིག་བཅོམ། དེ་ཚེ་སྡིག་དང་མུན་པ་ཞི་ཞིང་
མཚན་མོ་རྒྱུ་དང་ཆོམ་རྐུན་སྐྱེངས་པར་བྱས། བ་མོས་ཟུམ་པའི་ཆུ་
སྐྱེས་ཚོགས་དང་ཞགས་པ་བཅིངས་པའི་སྐྱེ་བོ་ལྷན་ཅིག་གྲོལ། དཔལ་
ལྡན་འོད་ཟེར་སྟོང་ཕྲག་ ཅན་དང་བསོད་ནམས་རྫོགས་པའི་མཐུ་ནི་རྨད་་་
བྱུང་ཞེས། ཡ་མཚན་མང་པོའི་སྣང་བ་ རྒྱས་པས་ སྐྱེ་འགྲོ་སྦྲང་རྩི ་སྤྱོད་
རྣམས་དར་དིར་སྒྲོག དེ་ལྟར་ཆོམ་རྐུན་དེ་དག་སྡིག་པའི་རྩོམ་པ་དོར་ལ་
ངོ་མཚར་བའི་བདུད་རྩིས་ཚིམ་པར་གྱུར་པ་མཐོང་བས། སྐྱེས་བུ་ཆེན་
པོ་དག་ཀྱང་མག་ཞིང་ཡིད་བདེ་བར་གྱུར་ནས་སྤྱན་རྣམས་འགྲོགས་ཏེ'''
55



རང་གི་གྲགས་པས་ཡོངས་སུ་གང་བའི་ཡུལ་རྣམས་སུ་རྒྱུ་ཞིང་བདག་ཉིད་
ཀྱི་གནས་སུ་སོང་ངོ༌། བསོད་ནམས་རྒྱ་ཆེན་དཔག་ཡས་དཀའ་ཐུབ་
བང་རིམ་མཐོ་ཞིང་དགེ་ལེགས་སུམ་རྩེ ན་ཚོགས་ཀྱི་རྟེན། ། ལེགས་བྱས།
ཆུ་གཏེར་དབུས་གན ས་དེས་པའི་རོལ་མཚོ་རབ་ དྭངས་བརྟུལ་ཞུགས་ རི་་
བདུན་དག་གིས་བསྐོར།་ གནོད་པའི་གླང་པོས་མི་གཡོ་ཁོང་ཁྲོའི་འདམ་
རྫོབ་བྲལ་ཞིང་སྡིག་པའི་ངམ་གྲོག་རྣམས་ལས་དབེན། གྲགས་པའི་རྣམ་
མཁར་མངོན་འཕགས་བཟོད་པའི་ལྷ ན་པོ་དེ་ཡི་ཡ་ མཚན་བརྗོད་ཀྱིས་ག་
ལ་ལང་། དེ་ལྟར་ལུས་ཅན་རྣམས་ནད་སྣ་ཚོགས་ཀྱི་ འབྱུང་གནས་ཡིན་
པ་དང༌། ཁོང་ཁྲོའི་ཉེ ས་པོ་བསྟན་པ་དང་། བདག་ཉིད་ཆེན་པོ་ནི་
གནོད་པ་དང་སྡུག་བསྔལ་བ་ལ་སྐྱོ་བ་དང་འཁྲུགས་པའི་སེམས་ མེད་ཅིང་
དགྲ་ལའང་ཕན་པར་བྱེད་པའོ་ཞེས་བཟོད་པའི་རང་བཞིན་རྨད་དུ་ བྱུང་
བ་ཡོངས་སུ་བརྗོད་པ་ལའང་སྦྱར་བར་བྱའོ། རབ་ཏུ་བྱེད་པ་བཞི་
པའོ།
དེ་ནས་དགུན་གྱི་དུས་བྱུང་བར་གྱུར་ཏེ། དེ་ཚེ་དགུན་ཟླ་ཤིན་
ཏུ་བསིལ་བ་ཡི། དུས་ཀྱི་རླུང་གཡབ་བྱེད་པོས་སྤྲུལ་བ་བྱུང་། དེ་དང་
ཡང་ཡང་འགྲོགས་པས་ཡིད་གཅུགས་བཞིན། ཁ་བའི་ཕུང་པོས་ཕྱོགས་
ཀུན་ཁྱབ་པར་བྱས། འཁྱགས་པས་ཡ ན ་ལག་འཁུམས་ཏེ་རབ་ལྷང་
བའི། སྐར་ཕྲེང་སྤུ་གྲིའི་རླུང་གིས་གཙུབས་པ་ཡིས། ཕྱེ་མར་
བརླགས་ཏེ་ས་ལ་བབས་པ་ནི། མེ་ཏོག་དཀར་པོ་གཏོར་བའི་ཚུལ་
བཞིན་མཛེས། ས་འཛིན་སྔོ་ལྗང་གོས་བྲལ་ག ཅེར་བུ་ཉིད། མཛེས་
56



པ་མི་མཐོང་དུས་ཀྱི་དགའ་མ་ཡིས། | ཡུལ་གྱི་མཛའ་བོ་དུངས་བར་
བགྱི་བའི་སླད། དར་དཀར་གོས་ཀྱིས་འགེབས་པར་བྱེད་པ་བཞིན།
གྲང་རེག་མི་བཟོད་མི་རྣམས་རེ་བ་ཡིས། ། གང་དུ་ཉི ་ སེར་སྣང་བར་
འབུངས་ཤིང་འཁོད། དྲོ ད་སྐྱེས་མ་ནུས་ཚ་ཟེར་སྐྱེངས་པ་ཡིས།
རིངས་པའི་ཤུགས་ཀྱིས་མྱུར་དུ་འབྲོས་པ་བཞིན། དེ་མཐོང་རེ་ཐག་
ཆད་ཅིང་ཞུམ་གྱུར་པའི། ཆུ་ཀླུང་རྒྱུན་རྣམས་རྒྱུ་བ་རབ་བཅད་དེ།
ས་ཡི་འོག་ཏུ་བྲོས་ཤིང་བྲག་ རི་ ཡི། གཟུགས་སུ་བསྒྱུར་ཏེ་ཟོལ་གྱིས་
གནས་པ་བཞིན། དེ་ལྟར་གྱུར་པའི་ཚེ་ཡང་གཞོན་ནུ་དག་ཡུལ་
གཞན་ཞིག་ཏུ་འགྲོ་བར་འདོད་ནས་བྱང་ཕྱོགས་སུ་ ཕྱིན་ཏེ་ཉི་མ་འགའ་
ཞིག་འདས་པ་དང༌། རིའི་ངོགས་ཀྱི་དུར་ཁྲོད་རབ་ཏུ་མི་བཟད་པ་
ཞིག་དང་ཉེ་བར་ཕྱིན་ཏོ། དེ་ཉིད་ན་རོ་བསྲེགས་པའི་དུ་བས་ནི་རབ་
ཏུ་དཀྲིགས། གཉེ ན་འདུན་གྱི་སྐྱེ་བོ་ངུ་བ་དང༌། བྱ་རྒོད་དང༌།
ཁྱི་དང་། རྩེ་སྤུང་གི་སྒྲ་རྣམ་པ་དུ་མ་ ནི ་གྲོག་རོ་རྣམ་པར་བམ་པ་
དང་། རྣམ་པར་མྱུགས་པ་དང་། ཀེང་རུས་ཀྱི་ཕུང་པོས་ ནི་ས་གཞི་
ཡོངས་སུ་གང་སྟེ་འཇི གས་འ ཇི གས་ལྟར་འདུག་པ་མཐོང་ནས། ཕུ་བོ་
གསུམ་ནི་ཤིན་ཏུ་སྐྲགས་ཤིང་སེམས་བློང་བློང་པོར་གྱུར་ཏེ། གཞོན་ནུ་
འདོད་ལྷའི་བུས་གྲོགས་དག་ལ་སྨྲས་པ། ཀྱེ་མ། | དེ་རིང་གཤི ན་
རྗེས་ཁྲིད་དམ་ཡི་དྭགས་འགའ་ཡིས་བསླུས་སམ་རང་ ཉིད་ མྱོས་ཏེ་་་་
འ ཁྱམས་གྱུར་ཏམ། འདི་འདྲ་རྩི་ཞིག་སྲུལ་པོའ མ་སྲིན་པོའི་གྲོང་ཁྱེར་
ཉིད་དམ་དམྱལ་བ་ཞེས་པ་འདི་འམ་ཅི། རང་དབང་ལྡན་ན་མྱུར་དུ་
57



འཇིགས་པ་འདི་ལས་བྲོས་ཏེ་ རང་གི་གནས་སུ་འཇུག་པར་རིགས། རྨི་
ལམ་དུ་ ཡ ང་སྡིག་པ་འདི་༢ དྲ་ སླ ན་ཆད་ནམ་ཡང་མིག་གིས་ མཐོང༌ བར་་
མ་གྱུར་ ཅིག གཞོན་ནུ་ ལེགས་པའི་བློ་གྲོས་ཀྱིས་སྨྲས་པ། འཆི་བ་
ཞེས་འདི་སྲོག་ཆགས་ཀུན། ། ངེས་པར་འཇོམས་པའི་མཚོན་ཆ་ཡིན། །
གཤིན་རྗེའི་ཁ་ནི་འཇིགས་རུང་བ། འདི་ཡིས་མི་འཇོ མས་སུ་ཞིག་
ཡོད། དང་པོ་སྐྱེས་པའི་སྐད་ཅིག་ནས། འཆི་བ་ཁོ་ན་ཆས་སུ་
བྱས། རྒ་དང་ན་བའི་ལམ་བགྲོད་དེ། འཆི་བདག་གནས་སུ་མངོན།
པར་འགྲོ། སྟོབས་ཀྱིས་བཟློག་པར་བྱ་བ་འམ། ནོར་དང་ཐབས་
ཀྱིས་གླུ་བ་འམ། གཡོ་སྒྱུ་ མཁས་པ་གང་གིས་ཀྱང་། སྐད་ཅིག་
བཤོལ་བར་ནུས་པ་མེད། གཉེན་འདུན་དུ་བས་མཐའ་སྐོར་ ཞིང༌།།
མགྲིན་པའི་དབུགས་ནི་བརྒྱུད་མར་བརྩེགས། འཕྲལ་དུ་ལུས་འདི་
འདོར་བའི་ཚེ། རང་དབང་ཅུང་ཟད་ཡོད་མ་ཡིན། ཤིན་ཏུ་མཐོ་
བའི་རི་བོའི་ཟོ མ་དུ་བྲོས་སམ་དཔག་བསམ་ཤིང་རྩེ་འམ། གཏིང་
དཔག་དཀའ་བའི་རྒྱ་མཚོའི་ནང་དུ་གབ་བམ་དབེན་པའི་ བས་མཐ འ''''
འམ། རྡོ་རྗེས་བརྩིགས་པའི་རྭ་བར་ཡིབ་སྟེ་ འདུག་ཀྱང་འཆི་ལས་ཐར་
མིན་ཏེ། ཚངས་སོགས་ལྷ་ཆེན་དག་ཀྱང་རང་ཉིད་འ མི་འགྱུར་སྐྱོབ་
ནུས་སུ་ཡང་མེད། འཇིག་རྟེན་འ དི་ ན ་དངོས་གང་སྐྱེས་ནས་འ ཇིགས་
པར་མི་འགྱུར་ཅི་ཞིག་ཡོད་པ་སྨོས། དུས་ཀྱིས་རྒྱ་མཚོ་ཆུ་ ཐིགས་ཙམ་
འགྱུར་ལྷན་པོ་རྡུལ་ཕྲན་ལྷག་མར་འགྱུར་བ་སྟེ། ཡོངས་འདུའི་ལྗོན་
པ་ཐལ་བར་བྱེད་ཅིང་འཇིག་རྟེན་ཐམས་ཅད་ནམ་མཁའ་ཉིད་དུ་འགྱུར།



སྐྱེས་པ་༢ ཆི་ཞིང་འདུས་པ་ཀུན་བྲལ་བསགས་པ་ཡོངས་ ༢ ཛད་རྟག་པ་'་
འགའ་ཡང་མེད། དེ་ནས་གཞོན་ནུ་དགེ་བ་ཙ ན་ཀྱིས་གྲོགས་དག་སྐྱོ་
བ་བསྐྱེད་པའི་ཕྱིར་དུར་ཁྲོད་ཀྱི་ནང་དུ་ཁྲིད་དེ། 1:| རོ་རྣམ་འགྱུར་མི་
སྡུག་ཅིང་སྐྱི་བུང་བྱེད་པ་དུ་མ་དག་རིམ་གྱིས་ལྟར་བཅུག་ནས་སྨྲས་པ།
ཀྱི་ ཧད་སྐྱེ་བོའི་དུས་མཐའ་འ ཇིགས་རུང་ལྟོས། སྙིང་པོ་མེད་ཅིང་བྱས་
པ་མི་གཟོ་བཞི། ལུས་འདི་ནམ་ཞིག་ངེས་པར་བསླུ་བ་ཉིད། གསོ་
དང་སྲུང་བ་དོན་མེད་ངལ་བར་ཟད། སྔོན་ཚེ་རིན་ཆེ ན་ཅོད་པན་
རབ་བཅིངས་གླ་རྩིའི་དོག་པས་ཡང་དག་བྱུགས། ཅུང་ཟད་བསྒྱུར་
བས་གསེར་གྱི་རྣ་རྒྱན་ཕན་ཚུན་སིལ་ཞེས་བསྒྱུར་བྱེད་པ། 1:|འདིར་ ནི་
ཁྲག་དང་ཐལ་བས་བྱུགས་ཤིང་རྡུལ་ཆགས་སྐྲ་ནི་སེར་སྐྱར་གྱུར། | ཁྱི་
རྣམས་ཉལ་བའི་ལག་པའི་བར་ན་རིལ་རིལ་འགྲེ་ལྡོག་གནས་པར་བྱེད།
ལྷ་ཡི་གོས་ཀྱིས་རོ་སྟོད་ལེགས་གཡོགས་རས་དཀར་འཇམ་ པས་སྨད་་་་་
ད ཀྲིས་ལ། མུ་ཏིག་དོ་ཤལ་ ནོར་བུའི་འོད་ཀྱིས་པགས་པའི་མདངས་
དཀར་རྣ མ་གསལ་བ། དེ་རིང་རོ་རས་རུལ་ཞིང་ རྩ་བ་མོ་ཁ་དོག་ནག་
པོ་ཅུང་ཞིག་གཡོགས། རྩ་མི་ཞགས་པས་ མཁྲིག་མ་རབ་བཅིངས་
རྡོ་བ་རྣམས་ལ་གནས་ཏེ་འདུག ཆུ་ཡིས་ལུས་བཀྲུས་མར་གསར་ལེགས་
བྱུགས་ཚ་གྲང་ག ནོ ད་པས་མི་རེག་ལ། སེང་གེའི་ཁྲི་ལ་བདེ་བར་ཉལ་
ཞིང་བུད་མེད་ རེག་པས་ཚིམ་གྱུར་པ། དེང་འདིར་ཀླད་པ་ཆུ་སེར་
རབ་ཟགས་གཅེར་བུར་ས་གཞིའི་ངོས་ སུ་འགྱེལ། : 1:|:ཅེ་སྤྱང་དྲེགས་
པས་མཆེ་རྣོ ན་དྲག་བཏབ་ཤ་རུས་ཕྱོགས་བཅུར་འཐོར་བར་གྱུར། ལང་
59



ཚོས་རྣམ་དྲེགས་ཁེངས་པ་རྒྱས་ ཤིང་འགྱིང་བག་ལྡན་པས་ཀུན་ཏུ་རྒྱུ །
གཞོ ན ་ཤ་རབ་ཆགས་ནུ་འབུར་མཛེས་ལྡན་ཚང་རའི་ཁྱོ ན ་གྱི་ཁུར་འཛི ན་
མ། ། ད་ནི་ཤ་རྣམས་ལྷག་ མ་ མེད་བྱས་རྩ་རྒྱས་བྲལ* ལ་ལྷ་བ་བསྐམས།
ཀེང་རུས་འ དི་འདྲ་ལུས་ཅན་རྣམས་ལ་སུན་འབྱིན་ དངོས་སུ་སྟོན་བྱེད་་་
བཞིན། གཞོན་ནུ་མཉེས་གཤིན་བཟང་པོས་སྨྲས་པ། ཡུན་རིང་དུས་
ན ས་གཅེས་པར་བཟུང༌། ཟས་དང་གོས་ཀྱིས་མགྲོ ན་དུ་གཉེར། རྟག་
པར་འཛི ན་པའི་ལུས་བོར་ནས། རྨོངས་པའི་སེམས་དེ་གང་དུ་སོང་
གཉེ ན་ཞེས་འཁྲུལ་པས་ཆགས་ཆགས་ནས། ཅུང་ཟད་གནོད་པའང་
མི་བཟོད་པའི། ཕངས་པ་དེ་ འདིར་བས་མཐའ་རུ། ཀྱེ་མ་ཁྲེལ་མེད་
རྣམས་ཀྱིས་དོར། སྡུག་དང་མི་སྡུག་སྐྱེ་བོ་ལ། །སྡང་མིག་མཚོན་དང་
ཆགས་པ་ཡི། ཟུར་གྱིས་ལྟ་བྱེད་མིག་དེ་གཉིས། ཁཱ་ཡིས་བཏོན་ཏེ་
མཁའ་ལ་ཁྱེར། སོ་རྩི་དམར་བ་དྲི་བཟང་ལྡན། བིམ་པ་ལྟར་
འཇམ་མཆུ་དེ་ཡང༌། དགའ་མའི་མཆུ་མཛེས་བཏང་ནས་དེང༌། ཁྱི་
དང་ཁ་ནི་སྦྱོར་བར་བྱེད། ལྕེ་འདིས་མི་བཟད་རྫུན་དང་ནི། ཚིག་
རྩུབ་གཡོ་སྒྱུའི་ཚིག་སྨྲས་ཞེས། ཁྲོས་པ་ཧཾ་སྒྲོག་འུག་པ་ཡི། ། མཆུ་
ཡིས་གྲེ་བའི་ཕུག་ནས་འདོན། ལུས་ཁྱོད་གསོ་བའི་ཆེད་ཙམ་དུ། སྡིག་
དང་གནོད་པ་དུ་མ་བྱས། ཞེས་ཏེ་ཁྲ་དང་བྱ་རྒོད་རྣམས། ལུས་
ཕྲལ་སྙིང་ཡང་ཟ་བར་བྱེད། རྡོ་རྣམས་འབར་བའི་མེས་སྲེག་ཅིང་།
དུ་བས་ རབ་དཀྲིགས་རྩིལ་རྩིལ་སྒྲོག 1:|: སེམས་དེའང་མི་བཟད་སྡིག་
པའི་མེས། དམྱལ་བའི་གནས་ན་སྲེག་པར་ངེས། ལུས་ཀྱི་གཞི་ལ་
60



སྡུག་བསྔལ་དང༌། ལས་ཚུལ་རི་མོ་རྣམ་པར་བཀྲ། མངོན་སུམ་གྱུར་
ཀྱང་མི་ཤེས་པ། ཀྱི་ཧད་རང་ཉིད་བསླུས་པར་ཟད། དེ་སྐད་ཅེས་
སྨྲས་པ་དང༌། ཕུ་བོ་གསུམ་ཡང་ཤིན་ཏུ་ཡིད་སྐྱོ་བར་གྱུར་ཏེ་ནུ་བོ་
གསུམ་པོ་ག་ལ་བ་དེར་འགྲོ་ཞིང༌། བདག་རྣ མས་ སྔོན་ཆད་མི་ཤེས་པ་
དང་ང་རྒྱལ་གྱིས་བཅིངས་ཏེ་རྟག་ཏུ་ཕན་པར་བྱེད་པ་ཁྱེད་ཅག་གི་བདེན་
པའི་ཚིག་རྣར་མི་སྙན་ཞིང་མ་གས་པར་གྱུར་པ་དེ་དག་བཟོད་པར་་
མཛོད་ལ། དེང་སླན་ཆད་མཁས་པའི་སྐྱེ་བོའི་རྗེས་སུ་འཇུག་ཅིང་སློབ་
མ་བཞིན་གནས་པར་བྱ་ཡི། ། ཁྱེད་ཅག་གིས་ཅི་ནས་འཁོར་བ་མི་རྟག་
པ་དང་སྡུག་བསྔལ་བ་འདི་ལྟ་བུ་ལས་བཟློག་པར་འགྱུར་བའི་ལམ་བསྟན་
དུ་གསོལ། ཞེས་སོ། ། གཞོན་ནུ་ ལེགས་པའི་བློ་གྲོས་ཀྱིས་ཀྱང་དེ་
དག་ལ་ལེགས་སོ་ཞེས་བྱ་བ་བྱིན་ཏེ་སྤུན་རྣམས་ལེགས་སོ་ལེགས་སོ།
ཁོ་བོ་ཅག་གིས་ ཐོག་མ་ནས་ ཁྱེད་ཅག་ལ་ཕན་པ་དང་བདེ་བར་སེམས་་་
ཀྱང་ཁྱེད་ཅག་རྒྱགས་པ་དང་ང་རྒྱལ་གྱི་དུག་གིས་སྦགས་པས། ལེགས་
པར་བཤད་པའི་བདུད་རྩིའི་སྣོད་དུ་མ་གྱུར་གྱི། ད་ནི་འཁོར་བའི་
སྐྱོན་འདི་ལྟ་བུ་མངོན་སུམ་དུ་མཐོང་ཞིང་དགེ་བའི་ལམ་ལ་ འཇུག་པར་
འདོད་པ་ནི་ཤིན་ཏུ་ལེགས་སོ། དེའི་ཕྱིར་ལེགས་པར་འགྱུར་བའི་
གནས་རིམ་གྱིས་བསྟན་གྱི་ཚུར་ཤོག་ཅིག་ཅེས་ཏེ་རེ་ཞིག་ཚིགས་སུ་ '''''་
བཅད་པས་ཀྱང་སྨྲས་པ། གྲོགས་དག་ལེགས་སོ་དེ་རིང་དམ་པའི་
གན ས་ལ་འཇུག་པར་འདོད་པ་ལེགས། ལས་དང་ཉོ ན་མོངས་སྐྱེ་རྒ་ན་
འཆིའི་སྡུག་བསྔལ་རང་བཞིན་འཁོར་བ་སྟེ་ རབ་ཏུ་ཞི་བ་མྱ་ངན་



ལས་འདིས་བདེ་བ་དེ་ནི་བླ་ན་མེད། སྦྱིན་དང་ཚུལ་ཁྲིམས་བཟོད་
བརྩོན་ཏིང་འཛིན་ཤེས་རབ་ངེས་པར་འབྱུང་བའི་ལམ། དེ་དག་མང་
དུ་ཐོས་པའི་ནོར་དང་བསོད་ནམས་རྒྱ་ཆེན་གཏེར་ལས་འབྱུང༌། དེ་ཡང་
དགེ་བའི་བཤེས་གཉེ ན་བརྟེན་དང་དཀོན་མཆོག་མཆོད་ པའི་ དགེ་བ་'''
ལས་ཐོབ་པ་ཉིད་ཕྱིར་མངོན་པར་དགའ་བའི་གཙུག་ལག་ཁང་ཆེན་
གང་ན་བར། ཐམས་ཅད་མཁྱེན་པའི་བཤེས་གཉེན་མཁས་པ་དེ་དྲུང་
མྱུར་དུ་འདོང་བ་རིགས། ཞེས་སྨྲས་ཏེ་ས་ཕྱོགས་དེ་ནས་དཔག་ཚད་
ལྔ་འདས་པ་ལས་མངོ ན་པར་དགའ་བ་ཞེས་བྱ་བའི་གཙུག་ལག་ཁང་ན་།
བདག་ཉིད་ཆེན་པོ་ཐམས་ཅད་མཁྱེན་པའི་བཤེས་གཉེན་ ཞེས་བྱ་བ་ ་ ་，
གནས་པ་དེ་ཉིད་ག་ལ་བ་དེར་འགྲོ་བར་བྱེད་དོ། སྐབས་དེར་ན་བོ་
གསུམ་ནི་སྐྱེ་བོ་འགའ་ཞིག་ལ་ཕན་པའི་ཆེད་དུ་བསྟི་ གནས་ཞིག་ན་ངལ་
བསོ་སྟེ་འདུག་པ་དང༌། ཕུ་བོ་གསུམ་སྔོན་ལ་ཐལ་ཏེ་སོང་བས།
ལམ་དང་ཉེ་བ་ཞིག་ན་དབང་ཕྱུག་མཆོད་པའི་ལྷ་ཁང་མུ་སྟེགས་དུ་མས་་
གང་བ་ཞིག་འདུག་པ་མཐོང་སྟེ། གཞོན་ནུ་མུན་པ་ཅན་གྱིས་བསམས་
པ། ཨེ་མ། མངོན་པར་དགའ་བའི་གཙུག་ལག་ཁང་ཞེས་པ་དེ་
འདིའོ། ཞེས་ཏེ་དེར་སོང་ནས། དབང་ཕྱུག་གི་རྟེན་སྐྱེས་ པའི་
མཚན་མ་གྱེན་དུ་སྒྲེང་བ་གསེར་གྱིས་བྱུགས་པ་དག་ལ་ཕྱག་འཚལ་ཞིང༌།
མུ་སྟེགས་ཀྱི་འཁོར་དང་བཅས་པ་ལ་མཆོད་པ་བྱེད་དོ། དེ་ལྟར་གྱུར་པ་
ན་བོ་གསུམ་གྱིས་རིག་ནས་རིངས་པ་རིངས་པར་བསྙེགས་ཏེ། ལྷ་ཁང་
དེར་ཕྱིན་པ་དང༌། མུན་པ་ཅན་གྱིས་སྨྲས་པ། གྲོགས་པོ་དག་དཀོན་



མཆོག་གི་རྟེན་ལ་ཕྱག་འཚལ་བར་མི་བྱེད་དམ། གཞོན་ན་ལེགས་པའི་
བློ་གྲོས་ཀྱིས་སྨྲས་པ། འདི་ ནི་དཀོ ན ་མཆོག་མ་ ཡིན་གྱི། འཇིག་རྟེན་
གྱི་ལྷ་དབང་ཕྱུག་ཆེན་པོ་སྟེ་ ཕྱག་དང་མཆོད་པའི་གནས་མ་ཡིན་ན།
ཕྱིར་ཤོག་ཅིག་ཅེས་སྨྲས་པ་དང༌། མུ་སྟེགས་དེ་དག་ཧ་ཅང་མ་རངས་
ཏེ་རྒོལ་བར་འདོད་དེ་སྨྲས་པ། ཅི་བླུན་པོ་བབ་ཅོལ་དུ་སྨྲ་ཞིང་མ་
རུངས་པ་ཁྱོད་ཅག་འཇིག་རྟེན་གྱི་ལྷ་ཆེན་པོ་ལ་ཡང་དམོད་པར་བྱེད་་་་་
དམ། གཞོན་ནུ་ལེགས་པའི་བློ་གྲོས་ཀྱིས་དེ་ལྟ་ན་ནི་བདག་གིས་
མངོན་སུམ་དུ་བྱའོ་ཞེས་ཏེ། དབང་ཕྱུག་གི་རྟེན་ལ་ལག་པས་བྱུགས་
ནས་སྨྲས་པ། སྲིད་གསུམ་བླ་མ་ཆོས་ཀྱི་རྒྱལ་པོ་ཐུབ་དབང་མཆོག་དེ་
མི་ཤེས་སམ། སྲིད་ལས་མ་གྲོལ་སྡུག་བསྔལ་བཅས་ཁྱོད་དེ་ཡི་འབངས་
ཉིད་མིན་ནམ་ཅི། རྒྱལ་བའི་སྲས་པོ་དཔའ་བོ་སེང་གེ་འདི་ལྟར་
མངོན་སུམ་འོངས་བཞིན་དུ། རྨོངས་པའི་དྲེགས་ལྡན་ཝ་སྐྱེས་ཁྱོད་ལྟ་
སྤྱི་བོས་འདུད་པར་མི་བྱེད་ཅི། ཞེས་སྨྲས་མ་ཐག་ཏུ་དབང་ཕྱུག་གི་
རྟེན་དེ་ས་ལ་ལྷུང་ནས། གཞོན་ནུ་དག་གི་རྐང་པ་ལ་གཏུགས་སོ། སྙིང་
རྗེའི་སྟོབས་ལྡན་བདེན་ཚིག་རལ་གྲིས་ང་རྒྱལ་འདབ་ལྡན་ལོག་ལྟ་ཡི། །
བྱ་ཚོགས་རྟེན་གྱུར་རྨོངས་པའི་རྐང་འཐུང་ཁེངས་པའི་རྩ་བ་རབ་བཅད་
དེ། དབང་ཕྱུག་ལྗོན་ཤིང་མུ་སྟེགས་ཚོགས་རྣ མས་མ་རངས་འཕུར་
བའི་དྲེགས་པ་དང༌། མགོ་བོའི་ཅོད་པན་ལྷན་ཅིག་ལྷུང་བས་རྐང་
མཐིལ་སོར་མོ་མཛེས་པར་བྱས། དེ་ལྟར་མུ་སྟེགས་ལྷ་དང་བཅས་པ་
ཕམ་པར་བྱས་ནས་སྤྱན་རྣམས་འགྲོགས་ཏེ། མངོན་པར་དགའ་བཞི།



གཙུག་ལག་ཁང་དང་ཉེ་བར་ཕྱིན་ཏོ། དེ་ནས་གྲོང་ཁྱེར་ཡངས་པའི་
དབུས། སྐྱེད་ཚལ་རྣམས་ཀྱིས་ཡོངས་བསྐོར་བ། རིན་ཆེན་ རྩིག་པ་
རབ་བརྟན་ཅིང་། བྱུ་རུའི་ཀ་བ་གསལ་ཞིང་མཛེས་གསེར་གྱི་དྲ་
བས་རྣམ་སྤྲས་པའི། འོད་ཀྱིས་ཕྱོགས་ཀུན་འགེངས་བྱེད་པ། ནམ་
ཡང་སྐྱོ་བ་མེད་པ་ཡི། མངོན་པར་དགའ་བའི་གཞལ་མེད་མཐོང་།།
བ་གམ་ ཨན་ད་རྙིལ་གྱི་འོད། སྔོ་བསངས་ནམ་མཁའི་གོས་ཕྲོགས་ནས།།
ནོར་བུའི་ཏོག་ ནི ་རབ་འབར་བས། རྟ་བདུན་མུན་པར་བྱེད་པ་བཞིན།
དེ་ལྟ་བུའི་གཙུག་ལག་ཁང་དེའི་སྒོ་ཁང་ན ་འ ཇིག་རྟེན་གྱི་བྱེད་པོ་ཚངས་་
པ་དང་། ལྷ་ཡི་རྒྱལ་པོ་བརྒྱ་བྱིན་དང་། འཇིག་རྟེན་སྐྱོང་བ་བཞིའི་
གཟུགས་གནས་པ་ལས། གཞོན་ནུ་མུན་པ་ཅན་དེས་དེ་དག་ལ་ཕྱག་
འཚལ་ཞིང་གྲོགས་དག་ལ་སྨྲས་པ། སྲིད་གསུམ་མེས་པོ་འཕྲོག་བྱེད་ནི།
འཇིག་རྟེན་སྐྱོང་བཅས་འདིར་བཞུགས་ན། ཕྱག་དང་མཆོད་པ་མི་བྱེད་
པར། སྐྱབས་གནས་སུ་ཞིག་གཞན་དུ་འཚོལ། གཞོན་ནུ་དགེ་བ་
ཅན་གྱིས་སྨྲས་པ། བསོད་ནམས་དྲེགས་བཅས་སྲིད་ལས་མ་གྲོལ་ལྷ་
ཆེན་འདི་དག་ཕྱག་འོས་ མིན། ལྷ་ཡི་ལྷ་མཆོག་སྲིད་ལས་རྣམ་རྒྱལ་
ཐུབ་དབང་སྲས་བཅས་ཕྱག་བྱར་འོས། འདི་དག་ཀུན་ཀྱང་བླ་མ་དེ་
མི་ཆབ་སྒོ་སྲུང་བརྩོན་གན ས་པ་ཉིད། འཇིག་རྟེན་འདྲེན་པ་མཆོད་
པའི་ཡུལ་དེ་གཞལ་མེད་ཁང་བཞུགས་བལྟ་ཕྱིར་འདོང༌། དེ་སྐད་
སྨྲས་ནས། གཙུག་ལག་ཁང་གི་ནང་དུ་ཕྱིན་པ་དང༌། བཅོམ་ལྡན་
འདས་ཀྱི་སྐུ་གསེར་གྱི་རི་བོ་ལྟར་དཔལ་ནི་རབ་ཏུ་འབར། མཚན་
64



དང་དཔེ་བྱད་རྣམས་ཀྱིས་ནི་བརྒྱན། ཉི་མ་བརྒྱ་བས་ལྷག་པའི་གཟི་
བརྗིད་ནི་རབ་ཏུ་གསལ།་པདྨ་དང་སེང་གེའི་ཁྲི་ལ་ལྷམ་མེ་ལྷང་ངེ་
ལྷན་ནེར་བཞུགས་པ་མཐོང་ངོ༌། གཟི་བརྗིད་མཚུངས་པ་མེད་པ་དེ་
མཐོང་ནས། ཐལ་མོ་སྦྱར་ཞིང་སྤྱི་བོས་ཕྱུག་ཀྱང་འཚལ། རྒྱལ་བའི་
འ ཕྲིན་ལས་ཉི་ཟེར་རབ་སྤྲོས་པས། ལག་པའི་ཀུ་མུད་ཟུམ་པར་གྱུར་
པ་བཞིན། ཞབས་མཐིལ་དམར་བའི་ཆུ་སྐྱེས་སྤྱི་བོར་བཀོད། ནོར་
བུས་མཚན་པའི་ཅོད་པན་སྐྱེངས་པར་བྱས། དད་དང་ངེས་འབྱུང་
འགྲན་བཞིན་རྣམས་རྒྱས་པས། འདོད་སྲེད་ཐ་བའི་སེམས་ནི་རིང་དུ་
བསྐྲད། རྨད་བྱུང་བྱིན་རླབས་ཟེར་གྱིས་སྡིག་པའི་སེམས། བཞུ་བར་
འགྱུར་བཞིན་མཆི་མའི་ཆུ་རྒྱུན་ཟགས། | དད་པའི་ཀླུ་དབང་གིས་
བསྐུལ་མཁྱེན་བརྩེ་ཡི། སྤྱན་སྤྲིན་ལས་ནི་ཐུགས་རྗེའི་ཆར་ཟིམ་བབས།
དེ་ལྟར་གཞོན་ནུ་དེ་དག་བཅོམ་ལྡན་འདས་ཀྱི་དྲུང༌ དུ་ འདུག་སྟེ་ཨུཏྤལ་
དང་། པུཎྜ་རཱི་ཀ་ལ་སོགས་མེ་ཏོག་རྣམ་པ་སྣ་ཚོགས་པ་དང༌། ཨ་ཀ་
རུ་དང་། ཙན་དན་སྦྲུལ་གྱི་སྙིང་པོ་ལ་སོགས་པའི་མཆོད་པ་རྣ མས་ཀྱིས་
མཆོད་ཅིང་། གཞོན་ནུ་ལེགས་པའི་བློ་གྲོས་ཀྱིས་ཚིགས་སུ་བཅད་དེ་
བསྟོད་པ། གང་སྐུ་མཚན་དཔེ་འབར་བའི་དཔལ་གྱིས་བདུད་མོའི་
ཆགས་པ་ཞི་མཛད་ཅིང༌། བྱམས་པས་རབ་དགོད་ཐུགས་རྗེའི་མཐུ་
ཡིས་མེ་ཏོག་གཞུ་ཅན་དཔུང་ཚོགས་བཅོམ། བསམ་གཏན་ངང་ལ་
གཡོ་མེད་བཞུགས་ཚེ་སྟོང་གསུམ་རྣམ་པ་དྲུག་ཏུ་གཡོས། ཆགས་པ་
ཀུན་བྲལ་ཐུབ་པ་མཆོག་ཁྱོད་མཆོད་སྤྲིན་རྒྱ་མཚོའི་ཚོགས་ཀྱིས་མཆོད།
66



གཞོན་ ནུ་མཉེས་གཤིན་བཟང་པོས་བསྟོད་པ། 21 འགྲོ་ཀུན་ཐར་པར་
ཡོངས་སུ་འགོད་ཕྱིར་སྲིད་པ་ཇི་སྲིད་རྟག་བཞུགས་ཤིང་། ཉོ ན་མོངས་
ཚ་གདུང་བསིལ་བར་བྱ་སླད་ཡེ་ཤེས་མེ་ལྕེས་རྣམ་རྟོག་སྲེག སྲེད་པའི་
འདམ་རྫབ་སྐེམ་པར་བྱ་ཞེས་ཆོས་ཀྱི་བདུད་རྩིའི་ཆར་རྒྱན་འབེབས།
ཡོན་ཏན་ཡལ་འདབ་རྒྱས་པར་བྱ་ཕྱིར་འཁོར་བའི་རྐང་འཐུང་གཅོད་པ་''
མཚར། གཞོ ན ་ ནུ་དགེ་བ་ཅན་གྱིས་ཀྱང་བསྟོད་པ། གྲགས་པའི་དྲི་
བསུང་རིང་དུ་འཕྲོ་ཞིང་གདུལ་བྱའི་ཚོགས་རྣམས་ཉེ་བར་སྡུད། བྱིན་
རླབས་ཆུ་རྒྱུན་ཐུར་ལ་འབེབས་ཤིསཉམ་ཐག་སྐྱེ་བོ་གྱེན་དུ་འདྲེན། ཀུན་
ཏུ་དམ་པའི་སྤྱོད་ལ་དགྱེས་ ཤིང་དམན་པ་རྣམས་ལ་ལྷག་པར་བརྩེ། སྲིད་
པའི་ཉེས་བརྒྱ་རྟག་ཏུ་སྟོན་ཅིང་ཞི་ལ་མི་གནས་ཁྱོད་ལ་སྟོད། ཅེས་སོ།
དེ་ནས་གཡས་ཕྱོགས་སུ་བསྐོར་ཏེ་དོང་བ་ན་གཙུག་ལག་ཁང་གཞན་ཞིག་
ན་བཙོམ་ལྡན་འདས་འཇམ་དཔལ་དབྱངས་ཀྱི་སྐུ་ དབང་པོའི་གཞུ་ཡིས་་
ཉེ་བར་མཚན་པའི་མཚམས་སྤྲིན་ལྟར་མཛེས་པ་མཐོང་ནས་དེ་ལ་ཕྱུག་་་་
དང་མཆོད་པ་བྱས་ཏེ། གཞོན་ནུ་ལེགས་པའི་བློ་གྲོས་ཀྱིས་བསྔགས་པ།།
སྲིད་པའི་འཆིང་བ་ཀུན་བཅད་ཅིང་། ཆོས་རྣམས་མ་ལུས་ཐུགས་སུ་ཚུད།
གླེགས་བམ་རལ་གྲི་རབ་འཛི ན ་པས། སླར་ཡང་ཅི་ཞིག་མཛད་པར་
དགོངས། འོན་ཀྱང་འགྲོ་བའི་ཉོན་མོངས་ཀུན། རྩད་ནས་བཅད་དེ་
རྒྱལ་བ་ཡི། །དགོངས་པ་མཆོག་ལ་འགོད་མཛད་པ། ཉིད་ཀྱི་ཕྱག་
མཚན ་ལྷག་པར་མཛེས། ཞེས་སོ། དེ་ནས་ཡང་སོང་བ་ལས། བྱུང་
སྐྱོགས་ཀྱི་གཙུག་ལག་ཁང་ཞིག་ན། : འཕགས་པ་འཇིག་རྟེན་དབང་



ཕྱུག་གི་སྐུ་དྲང་སྲོང་གི་ཆ་བྱད་ཅན་ཀུ་མུ་ཏའི་ཕུང་པོ་ལྟར་དཀར་བར་་་
བཞུགས་པ་དེའི་དྲུང་དུ་ཕྱིན་ཏེ་ཞབས་ལ་མགོ་བོས་གཏུགས་ཤིང་། དེའི་
ཚེ་གཞོན་ནུ་མཉེས་གཤིན་བཟང་པོས་བསྔགས་པ། དཀར་ཞིང་འོད་
གསལ་དྲི་མེད་འདི། གངས་རིའམ་ནོར་བུ་ཆུ་ཤེལ་ཡིན། མཚན་དཔེ་
ལྡན་པས་འདྲེན་བྱེད་ཀྱི། བདུད་རྩི་ཁྱོད་སྐུ ་ལགས་པར་མཐོང་།
འགྲོ་དོན་ལ་ཆགས་ཡི་དྭ གས་རྣམས། ། ཚིམ་པའི་བདེ་ལ་མཆོག་ཏུ་
སྲེད། འདོད་པ་ལ་སྡང་སྲིད་པ་ནི། རྟག་ཏུ་དགྱེས་འདིས་སྲིད་བྲལ་
མིན། དེ་སྐད་བས མས་ཚེ ་ སྙིང་ རྗེའི་ཐུགས། བདག་གི་བདེ་ལ་
ཆགས་མེད་ཅིང༌། སྲིད་ཞི་མཉམ་པར་མཁྱེན་ཞེས་པས། འཕགས་
མཆོག་ཀུན་གྱི་རྒྱལ་པོར་འཚལ། དེ་ནས་ཡང་རིམ་གྱིས་དོང་བ་ལས་
གཡོན་ཕྱོགས་ཀྱི་གཙུག་ལག་ཁང་ཞིག་ན། གསང་བའི་བདག་པོ་ཕྱག་ན་
རྡོ་རྗེའི་སྐུ་བིཌརུའི་རི་བོ་ལྟར་བརྗིད་པ། གསང་བ་པ་དུ་མས་བསྐོར་
བ་མཐོང་ནས། གཞོན་ནུ་དགེ་བ་ཅན་གྱིས་ཐལ་མོ་སྦྱར་ཏེ ་བསྔ གས་
པ། ཁོང་ཁྲོ་སྤངས་ཀྱང་ཁྲོ་བའི་ཞལ། འགྲོ་བའི་ཞེ་སྡང་གཞོམ་
དོན་དུ། སྟོང་ཉིད་སྙིང་རྗེའི་རྡོ་རྗེ ་ཡིས། ཉོན་མོངས་བགེགས་
རྣམས་ཞི་མ ཛད་རྒྱལ། དེ་ལྟར་དཀོན་མཆོག་ལ་མཆོད་པ་རྒྱ་ཆེར་བྱས་
ནས། གཞོན་ནུ་དེ་དག་སེམས་མགུ་བཞིན་དུ་ཕྱིར་བྱུང་སྟེ། བདག་
ཉིད་ཆེན་པོ་ཐམས་ཅད་མཁྱེན་པའི་བཤེས་གཉེན་བསྟི་གནས་ག་ལ་བ་་་
དེར་སོང་ནས། བཤེས་གཉེན་ཆེན་པོ་དེའི་ཞབས་ལ་མགོ་བོས་ཕྱག་
འཚལ་ཞིང༌། བདག་གི་བདོག་པ་ཐམས་ཅད་ཀྱང་ཕུལ་ནས་འདི་སྐད་
6?



མ་ཎི་
ཅེས་གསོལ་ཏོ། འཁོར་བའི་དོང་དུ་རབ་ལྷང་ཞིང༌། ཉོ ན་མོངས་
མེ་ཡིས་བསྲེགས་པ་རྣམས། །ཐུགས་རྗེའི་ཕྱག་གིས་རྣམ་དྲངས་ནས། །
ཆོས་ཀྱི་བདུད་རྩིས་ཚིམ་མཛད་གསོལ། མུན་པར་སྣང་བ་ལོང་བ་ལ། །
མིག་མཁན་བཀྲེན་ལ་ཡིད་བཞིན་ནོར། ལམ་ལ་ལམ་མཁན་ཐར་པ་
ཡི། གླིང་ཁྲིད་དེད་དཔོན་ཁྱོད་ ཉིད་ལགས། དེས་ཀྱང་བཀའ་བསྩལ་
པ། བསྐལ་བཟང་རིང་ན་གོ་ཆ་གྱོན་ཞིང་ལེགས་བྱས་རབ་སྦྱིན་གཞོན་
ནུ་ཁྱོད་ ཅག་ འོངས་པ་ལེགས། ། ཚུར་ཤོ ག་ཆོས་ཀྱི་རྒྱ་མཚོར་ལེགས་
ཞུག་ས་ ཅི་འདོད་རིན་ཆེན་དགེ་ལེགས་འབྱུང་བ་སྦྱིན་པར་བྱ། དབུལ་
བོའི་ཁྱིམ་དང་ལྟེང་ཀ་དག་ཏུ 'ཕོངས་པའི་མགྲོན་དང་སྐོམ་ པས་ ཉེན '''
རྣ མས་འབྲས་མེད་དེ། ཆུ་གཏེར་ཆེ་དང་རིན་ཆེན་གླིང་ནི་དེ་དག་ཀུན་
གྱི་རེ་བ་མཆོག་ཏུ་རྫོགས་བྱེད་ཉིད་དེ་ནས་བདག་ཉིད་ཆེན་པོ་དེས་
སྒྲ་དང༌། ཚད་མ་དང་། ལུང་དང་། མན་ངག་ཐ མས་ཅད་
ལེགས་པར་བསྟན་ཅིང་། གཞོན་ནུ་དག་གིས་ཀྱང་ལེགས་པར་ཁོང་དུ་
ཆུད་པར་གྱུར་ཏོ། ཁྱད་པར་དུ་ཡང་གཞོན་ནུ་ལེགས་པའི་བློ་གྲོས་ནི་
ཤིན་ཏུ་ཡིད་གཞུངས་ཤིང་། ། ཤེས་རབ་དང་སྤོབས་པ་མཆོག་ཏུ་གྱུར་
པས་སྡེ་སྣོད་གསུམ་དང༌། བསླབ་པའི་གནས་གསུམ་དང༌། བདག་
མེད་པ་གཉིས་ལ་སོ གས་པ་ཐམས་ཅད་ཀྱི་དོན་ཇི་ལྟ་བ་ཤེས་ཤིང་རྟོ གས་
པར་གྱུར་ཏོ། གཞོན་ནུ་དེ་དག་གིས་དགེ་བའི་བཤེས་ག ཉེན་ལ་
བསྔགས་པ། སྤྲོས་པ་ཀུན་དང་བྲལ་བ་ཉིད་ ཅེས་སྤྲོས་པ་སྣ་ཚོགས་
ཆོས་སྟོན་ཞིང་། བརྗོད་དུ་མེད་དོན་རྟོགས་པར་བྱ་སླད་ཐ་སྙད་སྒོ་
ture E feངt
(
6ir
? $་དག



རྣ མས་རབ་ཏུ་བརྗོད། རྣམ་པ་དུ་མས་ཡོངས་སུ་བཤད་ཀྱང་འགལ་བ་
འགའ་ཡང་ཡོད་མིན་པ། ཤེས་བྱ་ཇི་སྙེད་མ་འདྲེས་འབྱེད་ཀྱང་རང་
བཞིན་གཅིག་ཏུ་སྡུད་པ་མཚར། དེ་ལྟར་གཞོན་ནུ ་ལེགས་པའི་བློ་གྲོས་
མང་དུ་ཐོས་པའི་ནོར་གྱིས་བློ་གྲོས་ཀྱི་བང་མཛོད་རབ་ཏུ་ཕྱུག་པ། བླང་
བ་དང་དོར་བའི་གནས་ལེགས་པར་འབྱེད་པའི་སྤོབས་པ་ཅན་དེས་ཡང་་
དག་པར་བསྐུལ་ཏེ། གཞོན་ནུ་དགེ་བ་ཅན་གྱིས་གྲོགས་དག་ལ་སྨྲས་
པ ། འཇིག་རྟེན་འདི་ ནི་རྨི་ལམ་སྨིག་རྒྱུ་དྲི་ཟའི་གནས་ལྟར་རྫུན་མ་
ཉིད། འདོད་པའི་ལོངས་སྤྱོད་རྩྭ་རྩེའི་ཟིལ་པ་དུག་གམ་ལན་ཚྭའི་ཆུ་
དང་མཚུངས། དེ་ལ་ཆགས་རྣམས་དུད་འགྲོའམ་བེམ་པོ་ཡང་ན་སྨྱོན་
པ་ཉིད་ཡིན་ཏེ། དེ་བས་བདག་ ཅག་འདོད་པ་ཡོངས་བཏང་ཞི་བ་
འཚོལ་ཕྱིར་ནགས་སུ་འགྲོ། གཞོན་ནུ་འདོད་ལྷའི་བུས་སྨྲས་པ།
ཇི་ལྟར་བདག་ཅག་ཡོངས་བསྐྱེད་ཕ་མ་དང༌། མཛའ་བཤེས་གཉེན་
གྲོགས་བུ་དང་ཆུང་མ་སོགས། རེ ་ཐག་བཅད་ཅིང་བདེ་བའི་ཁྱིམ་
རྣམས་དང༌། འབྱོར་པ་ཡོངས་བཏང་ནགས་སུ་ཅི་ཞིག་བྱ། འོ ན་ཀྱང་
ཁྱིམ་གྱི་དཔལ་རྣམས་ལོངས་སྤྱད་ ཅིང་། ༧ག ཉེ ན་བཤེས་བྲན་འབངས་
རེ་བ་རྫོགས་བྱས་ནས། ལང་ཚོ་ཡོལ་ཚེ་དཀའ་ཐུབ་ནགས་བསྟེན་ལ།
འདི་ཕྱི་གཉིས་ཀའི་འབྲས་བུ་བླང་བར་རིགས། གཞོན་ནུ་དགེ་བ་
ཅན་གྱིས་སྨྲས་པ་ཇི་ལྟར་ཉིན་མོ་རྒྱུ་སྐར་མཁའ་ལ་མཐོང་། མཚན་
མོ་གློག་འགྱུ་ཡུད་ཙམ་སྣང་བྱེད་ལྟར། སྔོན་གྱི་ལེགས་བྱས་བརྒྱས་ཐོབ་
དལ་འབྱོར་འདི། རྙེད་པར་དཀའ་ཞིང་འཇིག་པར་སླ་བ་ཉིད། བདུད་



རྩིའི་ཁང་པར་འོས་པའི་རིན་ཆེན་གྱི། སྟོད་ནི་མི་གཙང་བླུགས་ཏེ་དོར་
བྱ་མིན།། ཡོན་ཏན་མཐའ་ཡས་རྟེན་གྱུར་གཙང་མའི་ལུས། སྐྱོན་
རྣམས་བརྟེན་ ཅིང་ཆུད་ཟོས་ག་ལ་རུང༌། སུ་ཞིག་བསྟེན་པས་བདག་
ཉིད་བརླག་འགྱུར་བའི། གཉེན་འདུན་དེ་ནི་དགྲ་བོའི་མཆོག་ཡིན་
ཏེ། སྣ་ཚོགས་ཐབས་ཀྱིས་སྡིག་ལ་རབ་སྦྱར་ནས། དམྱལ་བར་ལྷུང་ཚེ་
གཉེན་གྱིས་ཅི་ཞིག་ཕན། བསག་དང་བསྲུང་དང་བརླག་པར་དོགས་
པ་ཡི། སྡུག་བསྔལ་མི་བཟད་རང་གིས་སྤྱོད་མོད་ཀྱི།་ སེར་སྣས་ཡི་
དྭགས་གནས་སུ་ཁྲིད་པའི་ཚེ། གནས་དང་ཡོ་བྱད་ཕུན་ཚོགས་གང་དུ་
སོང་། གསལ་བའི་བློ་མིག་ལྡན་ཡང་ལོག་པ་ཡི། ། ལམ་ཞུགས་གཡོ་
སྒྱུ་ངན་སྤྱོད་འབའ་ཞིག་གོམས། དེ་ཡིས་དུད་འགྲོའི་གནས་ལྷང༌སྡུག་
བསྔལ་དང༌། རྨོངས་པས་བཅོ མ་ཚེ་དེ་ལས་ཇི་ལྟར་ཐོར། སྙིང་
སྟོབས་ལང་ཚོ་ལྡན་ཚེ་དམན་པ་མི། བྱ་བས་ལུས་སེམས་ལྷག་མར་
བྱས་ནས་ནི། རྒས་ཚེ་བདག་ཉིད་འཚོ་བར་མི་ནུས་ན། དཀའ་ཐུབ་
བསམ་གཏན་དེ་ཡིས་ཇི་ལྟར་བཟོད། གང་ལ་ཆགས་རྣམས་དབང་
མེད་རབ་གཏོང་ཞིང༌། འཆི་བདག་སྲིན་པོའི་ཁར་ནི་མངོན། སོང་སྟེ།
ནད་ཀྱི་མཆེ་བས་དྲག་བཏབ་ངན་འགྲོ་ཡི། ལྟོ་བར་འཇུག་ཚེ་ནགས་
སུ་འགྲོ་འམ་ཅི། ཨུད་ཙ མ་ལོངས་སྤྱོད་ རྩ 'མི་རྩེ་དགའ་ལ། རབ་
ཆགས་གཏན་གྱི་བདེ་བ་འ དོར་བྱེད་པ།: ཐ་ཤལ་དེ་ནི་ནོར་བུའི་ཕུང་
པོ་དག ཐལ་བར་འཚོང་བྱེད་དེ་བས་ཤིན་ཏུ་བླུན། ཐར་པའི་གེགས་
བྱེད་མཛའ་གྲོགས་གཤིན་རྗེའི་མི། ནོར་ནི་འཆིང་བྱེད་བདུད་ཀྱི་ཞགས་
70



པ་ཉིད། |གནས་ལ་ཆགས་རྣམས་འཆི་བདག་རྒྱ་མཚོར་ཆུད། འདོད་
ཡོན་ལེགས་བྱས་སྲེག་པའི་མེ་དཔུང་ཡིན། ངེས་པར་འཆི་འགྱུར་དེ་
དུས་ངེས་མེད་དེ། གང་དུ་སྐྱེས་ཀྱང་བདེ་བ་ཡོད་མེད་པས། དེ་ཕྱིར་
ཆགས་པ་ཐམས་ཅད་རབ་སྤོངས་ལ། ངེས་པར་འབྱུང་ལ་མངོན་པར་
དགའ་བར་གྱིས། དེ་ལྟར་རིགས་ཤིང་དོན་དང་མཐུན་ པའི་ཚིག་ཐོས་
པས་ལན་དུ་སྨྲ་བར་མ་སྤོབས་ཀྱང༌། ཡུན་རིང་པོ་ནས་འཇུངས་པ་ལ་
གོམས་པས་འདོད་པའི་དབང་དུ་ནི་གྱུར། སྲིད་པའི་བདེ་བ་ཆུང་ངུ་
ལ་ཆགས་ཤིང་། ཐར་པའི་བདེ་བ་རྒྱུ་ཆེན་པོ་བློར་མ་ཆུད་པས་སྐྲག་ཅིང་
དངངས་པར་གྱུར་ནས། །:དེའི་མཚན་མོ་ནམ་ཕྱེད་དུ་ཉེ་བ་ན། སྐྱེ་
འགྲོའི་རྒྱུ་བ་ཆད་ཅིང༌། བྱ་རྣམས་ཀྱང་མི་སྨྲ་བའི་བརྟུལ་ཞུགས་བླངས་
ཏེ་འདུག་པ་ལ། སྤྲིན་གྱི་བླ་བྲེ་སྟག་པོས་ཡོངས་སུ་ཁེབས་པས་ཟླ་བ་
དང་སྐར་མའི་ སྣང་བ་མེད་པའི་ཚེ། ཕུ་བོ་གསུམ་གཙུ ག་ལག་ཁང་དེ་
ཉིད་ནས་བྲོས་ཏེ་སོང་ངོ་། རང་གི་གནས་སུ་མྱུར་དུ་སླེབས་པར་འདོད
ནས། དེ་ལྟར་ཚམ་ཚོམ་མེད་པར་རྒྱུགས་པ་ལས་ལམ་ནོར་ཏེ་རི་བོའི་
ངོས་ལས་ཆུ ་ཅུང་ཟད་འབེབས་པ་གྲང་རེག་རྩུབ་མོས་ བསྐྱེད་པའི་ཆབ་ ་་
རོམ་མེ་ལོང་ངོས་ལྟར་འཇམ་པར་གྱུར་པ་དག་ལ་འདྲེད་དེ། རིའི་
ཟོམ་གཏིང་རབ་ཏུ་ཟབ་པ་ལམ་དང་ཐེམ་སྐས་མེད་ཅིང་ འཇིགས་སུ་རུང་
བ་གཤིན་རྗེའི་ཁ་ལྟ་བུའི་ནང་དུ་ལྷུང་བར་གྱུར་ཏོ། དེར་ཤིང་ལོ་རྙིང་
བ་གཟགས་པ་རྣམས་ཀྱིས་འཐོལ་བླངས་ཏེ་ཡན་ལག་ བསྣད་པར་མ་གྱུར་།
མོད་ཀྱི། ད་ནི་བདག་ཅག་འཆི་བ་ཁོ་ན་འོ་སྙམ་ནས་མྱ་ངན་གྱིས་ ནོན་



པའི་སྨྲེ་ངག་དཔག་ཏུ་མེད་པ་འབྱིན་ཞིང་འདུག་གོ། དེ་ནས་ནང་པར་
ནམ་ལངས་པའི་ཚེ། ནུ་བོ་རྣམས་ཀྱིས་གང་དུ་བཙལ་ཀྱང་ཕུ་བོ་མ་
རྙེད་པར། ངེས་པར་རང་གི་ཡུལ་ཉིད་དུ་བྲོས་སོ་སྙམ་ནས། ལམ་དུ་
ཞུགས་ཏེ་རིངས་པ་རིངས་པར་ཕྱིན་པ་དང་། ལམ་དང་ཉེ་བ་ན་ཆོ་
ངེའི་སྒྲ་གྲགས་པ་ཐོས་ནས་དེར་དོང་བ་ལས། ཕུ་བོ་རྣམས་དེ་ལྟར་
གྱུར་པ་མཐོང་ངོ་། དེའི་ཚེ་གཞོན་ནུ་དགེ་བ་ཅན་ཡིད་སྐྱོ་བར་གྱུར་
ནས་གྲོགས་དག་ལ་སྨྲས་པ། གྲོགས་པོ་དག་ཇི་ལྟར་ཆུ་བོའི་རྒྱུན་
ལྟར་མི་བརྟན་ཞིང་ཐུར་ཁོ་ནར་རྒྱུགས་པའི་སྤུན་ཟླ་འདི་དག་ཇི་ཙམ་་་
འབད་ཀྱང་ལེགས་པའི་ལམ་ལ་མི་འཇུག་ཅིང༌། བདག་ཅག་གི་ངེས་
པར་འབྱུང་བ་ལ་གེགས་བྱེད་པར་ཟད་ ཅིང༌། ད་ནི་འདི་དག་གི་ཆེད་
དུ་ངལ་བས་ཅི་ཞིག་བྱ་དོར་ཞིག བདག་ཅག་དཀའ་ཐུབ་ཀྱི་ནགས་སུ་
འགྲོ་བར་བྱའོ། གཞོན་ནུ་མཉེས་གཤིན་བཟང་པོས་སྨྲས་པ། སྡིག་
པ་ཞི་བར་གྱུར་ཅིག གྲོགས་པོ། དེ་ལྟ་བུའི་ཚིག་བརྗོད་པར་མི་
བྱའོ། ཇི་ལྟར་བདག་ཅག་སེམས་ ཅན་ཐམས་ ཅད་སྒྲོལ་བ་ལ་ཞུགས་པ་
མ་ཡིན་ནམ། འདི་ལྟར་སྤུན་ཟླར་གྱུར་པ་ལའང་བརྩེ་བར་མི་བྱེད་པའི་
དཀའ་ཐུབ་ཀྱི་ནགས་ཀྱིས་ཅི་ཞིག་བྱ། མྱུར་དུ་ཞུགས་ནས་ཕུ་བོ་རྣམས་
དབུགས་དབྱུང་བར་བྱའོ ་ཞེས་ཏེ། དེར་ཕྱིན་ནས་གྲོགས་པོ་དག་ནི་
ཉེས་ཞེས་སྨྲས་པ་ན། རང་རང་གི་སྲོག་ལས་ལྷག་པའི་སྤུན་བླ་མ་ལྟར་
གདམས་ངག་སྟོན་པར་བྱེད་པ་ཁྱེད་ཅག་གི་ཚིག་ལས་འགལ་བའི་ ཕྱིར་མི་
བཟད་པའི་གནོད་པ་འདིར་བདག་ཅག་ལྷང་ངོ༌། ། ཡོངས་སུ་སྐྱོབས་



ཤིག སླན་ཆད་བླ་མའི་བཀའ་བཞིན་དུ་བགྱིད་དོ། ཞེས་ཕྱག་འཚལ་
ལོ། དེ་ནས་གཞོན་ནུ་གསུམ་གྱིས་ཕུ་བོ་རྣམས་དབུགས་ཕྱུང་ནས་
གཅོང་རོང་དེར་རབ་ཏུ་ཞུགས་ཏེ་ངོགས་ཀྱི་ས་རྣམས་རབ་ཏུ་ བསྐོས་ '''
ཤིང་ལམ་བྱས་ནས་ཚུར་ཤོག་ཅིག་ཅེས་སྨྲས་པ་ན། དེ་རྣམས་སྐྲག་ཅིང་
སྤ་ཀོང་བས་ཡན་ལག་འཁུམས་ཏེ་འཇོག་པར་མ་ནུས་པ་དང་། ལུས་
སྟོབས་རབ་ཏུ་ཆེན་པོ་བསོད་ནམས་ཀྱི་མཐུ་དང་མཚུངས་ པ་དེ་དག་་་་་
གིས་རེ་རེ་བཞིན་འཁུར་ནས་སྟེང་དུ་ཕྱིན་པར་བྱས་ཏེ། སྤྱན་རྣམས་
འགྲོགས་ནས་ མངོན་པར་དགའ་བའི་གཙུག་ལག་ ཁང་དེ་ཉིད་དུ་སོང་་་་
ངོ༌། བསོད་ནམས་འཁྲི་ཤིང་ལས་གྲུབ་དྲན་པའི་འཁྱུད་མོས་བསྔོ མས་
ཤིང་སྤོབས་པའི་བ་དོན་ལེགས་པར་འཕྱིར། །སྐྱོ་བའི་གདོས་ཀྱིས་རབ་
བསྐུལ་ངེས་འབྱུང་ལྕགས་སྐུད་བརྟན་ཅིང་དགེ་བའི་བཤེས་གཉེན་དེད་'''
དཔོན་བཟང༌། མང་དུ་ཐོས་པའི་ཤུགས་ཀྱིས་བསྟན་པའི་རྒྱ་མཚོར་
ཉེར་ཞུགས་ ཉོ ན་མོ ངས་ཆུ་སྲིན་འཇིགས་དང་བྲལ། ཐར་པའི་གླིང་དུ་
མྱུར་འགྲོ་བྱང་ཆུབ་ནོར་བུ་ལེགས་ཐོབ་བརྩོན་འགྲུས་གྲུ་ཆེན་ རྨད་དུ་
བྱུང༌། དེ་ལྟར་སྐྱེ་འགྲོ་རྣམས་འཆི་བའི་ཆོས་ཅན་ནོ་ཞེས་པ་དང༌། །
རྨོངས་པ་དང་ལེ་ལོའི་ཉེས་པ་བསྟན་པ་དང་། ཡིད་སྐྱོ་བ་ནི་དགེ་བ་
ཐམས་ཅད་ལ་བསྐུལ་མ་འདེབས་པའོ་ཞེས་བརྗོད་ཅིང་། དཀོན་མཆོག་
མཆོད་པ་དང༌། མང་དུ་ཐོས་པའི་ཡོན་ཏན་རབ་ཏུ་བསྔགས་ཏེ་སྐྱེས་
བུ་ཆེན་པོའི་བརྩོན་འགྲུས་ནི་འདི་ལྟར་ཕུལ་དུ་བྱུང་བའོ ་ཞེས་ བརྗོད་པར་
བྱའོ། རབ་ཏུ་བྱེད་པ་ལྔ་པའོ།
73



དེ་ནས་རེ་ཞིག་གི་ཚེ། གཞོན་ནུ་དེ་དག་འཁོར་བའི་ཉེས་པ་
རྣམས་ཀྱིས་ནི་སུན་བྱུང་ཞིང༌། འདོད་པའི་ ལོ ངས་སྤྱོད་ལ་ ནི་རྒྱབ་ཀྱིས་
ཕྱོགས། ཡིད་སྐྱོ་བས་ངེས་པར་འབྱུང་བ་ ལ་ནི་དགའ་བར་གྱུར་ཏེ།
དཀའ་ཐུབ་ཀྱི་ནགས་ཚལ་ཡོངས་སུ་བསྟེན་པའི་ཕྱིར་གཙུག་ ལག་ཁང་དེ་་
ཉིད་ནས་བྱང་ཕྱོཊ་སུ་ཡུལ་རྒྱུ་བས་རྒྱུ་ཞིང་རིང་མོ་ཞིག་ཏུ་ཕྱིན་པ་དང༌།
སྤོས་ངད་ལྡན་པའི་རི་བོ་ཞེས་བྱ་བ། ལྷའི་དྲང་སྲོང་དང་འབྱུང་པོ་དུ་
མས་བསྟེན་པ་དག་དང་ཉེ་བར་ཕྱིན་ཏོ། དེ་ན་ལྷན་པོ་གཉིས་པ་བཞིན།
སྤོས་ངད་ལྡན་པའི་རི་བོ་ནི། ལྟ་ན་རབ་བརྗིད་ནོར་འཛིན་གྱི།
འཁོར་ལོའི་ལྟེ་བ་ལྟ་བུ་མཐོང་། རྒྱ་ཁྱོན་དཔག་ཡས་ས་འཛིན་གྱིས།
མི་ཡི་འཇིག་རྟེན་ཡོངས་བཀང་སྟེ། ནམ་མཁར་མངོན་འཕགས་རི་རབ་
རྩེར། སྐབས་གསུམ་རོལ་རྩེད་ལྟ་འདོད་བཞིན། སྐར་ཚོགས་ ནོར་བུའི་
བ་གམ་ནི། ལྕི་བའི་འཁུར་འཛིན་བིཌརྱའི། ཡང་ཐོག་ལྟུང་བར་
དོགས་པ་ཡིས། རྡོ་རྗེའི་ཀ་བས་བཏེགས་པ་བཞིན། ཟིལ་པའི་མུ་ཏིག་
དོ་ཤལ་གྱིས། རབ་དཀྲིས་ཆུ་འཛིན་ན་ཆུང་དག ནགས་ཚལ་བདག་
པོའི་ མཛེས་པ་ལ། ཆགས་པས་འཁྱུད་པར་བྱེད་པ་བཞིན། དྲང་སྲོང་
ཐུབ་པའི་དཀའ་ཐུབ་ཚལ། གཉིས་འཐུང་རྣམས་ཀྱི་རིགས་ཀྱི་གནས།
རི་དྭགས་དབང་པོའི་ཕོ་བྲང་ཆེ། གྲུབ་པའི་བསྟི་གནས་ཉེ་བར་གྱུར།
དབང་པོའི་གཞུ་ཡི་ཅོད་པན་རབ་བཅིངས་ན་བུན་རས་བལ་སྟོད་གཡོགས
མཛེས། མེ་ཏོག་སྣ་ཚོགས་རྣམ་པར་བཀྲ་བའི་ལྗོན་ཤིང་དོ་ཤལ་རྣམས་
ཀྱིས་བརྒྱན། འབབ་ཆུ་རབ་ དྭངས་སྐུ་རགས་ ཡིད་ འོང་ནེའུ་གསིང་



གསར་པའི་སྨད་དཀྲིས་ཅན། ཡ་ མཚན་ ཐམས་ཅད་བསྡུས་པའི་གཟུགས་
བརྙན་འཇིག་རྟེན་བྱེད་པོས་སྤྲུལ་པ་མཐོང་། དེ་ཚེ་འཛུམ་པ་དང་བྲལ་
བའི། མིག་ནི་ཡ་མཚན་ལ་བཀོད་དེ། དགའ་བ་རྒྱུ་ཆེན་དང་འགྲོགས་
ནས། སྤྲོ་བའི་ཤིང་རྟ་ལ་རབ་འཛེགས། རྐང་པའི་འཁོར་ལོ་རྣམ་
བཀོད་པས། དགེ་མཚན་རི་མོ་འབྲི་བྱེད་དེའི། འགྲམ་པར་ཉི་ཟེར་
སོར་མོ་ཡིས། རྔུལ་ཐིགས་ཆུ་ཤེལ་ཕྲེང་བ་བསྒྲུབས། ངལ་བའི་དབུགས་
ཀྱི་གླིང་བུ་དང་། གཡོ་བའི་གར་གྱི་རྒྱུ་བྱེད་པས། དྲི་ཟ་བཞིན་དུ་
རི་བོའི་ངོས། རབ་ཏུ་མི་བཟད་བརྒལ་བར་གྱུར། དེ་ནས་གཞོན་ནུ་
དེ་དག་རིམ་གྱིས་རིའི་ངོགས་རབ་ཏུ་མི་བཟད་པ་རྩྭ་ལྗང་ ཡིད་དུ་འོང་་་
བས་ནི་ཁེབས། ཁ་དོག་སྣ་ཚོགས་པའི་མེ་ཏོག་གསར་དུ་འཁྲུངས་པ་
རྣམས་ཀྱིས་ནི་བརྒྱན་པ་བཞིན་དུ་འདུག་དེ་ལ་འདུས་པའི་བུང་བ་སྒྲ་
སྙན་པའི་གླུ་དབྱངས་སྒྲོགས་པ་རྣམས་ནི་ལང་ལོང་དུ་རྒྱུ། ཙན་དན་སྦྲུལ་
གྱི་སྙིང་པོ་དང་། ཏ་མ་ལ་དང༌། མྱ་ངན་མེད་པ་དང་། པཱ་ལ་དང༌།
ནྱ་གྲོ་དྷ་ལ་སོགས་པ་ཁ་དོག་སྡུག་ཅིང་ཡལ་ག་དང་། ལོ་འདབ་རྒྱས་པ་
མང་པོས་ནི་ས་ཕྱོགས་གང་བར་གྱུར། སྨྱུག་མ་དང་། འཁྲི་ཤིང་གི་
ཚོགས་རྣམས་བསེར་བུས་བསྐྱོད་དེ་ཤུགས་གླུ་ལེན་ཞིང་བྲོ་གར་བསྒྱུར་ '''
བས་ནི་ མཛེས། རིའི་ངོགས་ལས་མྱུར་དུ་རྒྱུག་ཅིང་། ལྷུང་ལྷུང་སྙན་
པའི་སྒྲ་འབྱིན་པའི་ཆུ་ཀླུང་དག་ནི་རབ་ཏུ་དྭངས་བར་གྱུར་ལ། །བྲག་
རིའི་དུམ་བུ་རྣམ་པ་སྣ་ཚོགས་བརྩེགས་པའི་བྱ་སྐྱིབས་ དག་ཏུ་ཡོན་ཏན་་་
དོན་དུ་གཉེར་བའི་དཀའ་ཐུབ་པ་དག་བརྟེན་ཞིང་གནས་པའི་ནགས་ཚལ་



ཆེན་པོ་དེ་དང་དེ་དག་ཏུ་རིམ་གྱིས་དོང་ངོ༌། དེའི་ཚེ་གཞོན་ནུ་འདོད་
ལྷའི་བུས་སྨྲས་པ། ཀྱེ་གྲོགས་པོ་དག་དང་བར་མཛོད་ཅིག ཇི་ལྟར་
ལྟ་རྣ མས་ཀྱི་ཡུལ་ན་ལྷ་ཡི་ཡོངས་སུ་སྤྱོད་པ་འདྲེས་པའི་ཚལ་ཞེས་བྱ་བ་་
ཡོད་ཅེས་གྲགས་ན་ཅི། དེ་འདིར་འཕོས་པ་མ་ཡིན་ནམ་ལྟོས་ཤིག སྦྲུལ་
གྱི་སྙིང་པོའི་ཙན་དན་དྲིས་བསྒོས་རླུང་གཞོན་རྣམས་ཀྱི་རྒྱུད་མང་སྒྲ་སྙན་
ནི། སིང་སིང་འུར་འུར་ ཞེས་ འདི་བསྒྲགས་ཚེ་ལོ་འདབ་སྡུ་གུའི་སྒྲ་ཚོགས་
འཁྱིལ་ལྡན་པའི།། ལྗོན་ཤིང་ན་ཆུང་དག་ནི་ཀུན་ ནས་གཡོ་བའི་གར་
བསྒྱུར་མལ་གའི་ལག་རྩེ་ཡིས། ཐལ་སྦྱར་ ཤིས་པ་བརྗོད་ཅིང་འབྲས་བུ་
སྨིན་པ་འཐོར་བས་བདག་ཅག་མགྲོན་དུ་གཉེར། ཝུ་བ་དཀྲིཊ་པའི་ཤེལ་
ཕྲེང་དོ་ཤལ་མཛེས་པས་ལུས་བརྒྱན་འབབ་ལྡན་སྔོ་བསངས་ མའི།་རྦ་
རླབས་གོས་ལྷང་ཟོལ་གྱི་ཆུ་ཐིགས་ཟེགས་མ་གཏོར་བས་གང་གི་འགྲམ་པ་
མི། སྨུག་རྩིའི་ངོས་ལ་ཟིལ་པའི་མུ་ཏིག་དྲ་བ་བཀོད་པས་ མཛེས་གྱུར་
མེ་ཏོག་རྣམས། ། མཆུ་ཡི་ཡལ་འདབ་རྣམ་པར་ཕྱེ་སྟེ་གེ་སར་སོ་ཕྲེང་
སྟོན་བཞིན་བཞད་གད་བྱེད། སྤུ་སྡུག་ཡིད་འོང་བྱ་རྣམས་འཇོ་སྒེག་རོལ་
རྩེད་རྒྱུ་བས་ཕན་ཚུན་འབེལ་གཏམ་གྱི། སྒྲ་སྙན་སྣ་ཚོགས་འབྱིན་པས་
ཡིད་འཕྲོག་རྣ་བའི་ཅོད་པན་གཡོ་མེད་བཏུད་གྱུར་པ། སྐེད་ངོས་ཕྲ་
ཞིང་བྱིན་པ་མཆོག་ཏུ་མཛེས་ལྡན་རི་དྭ གས་འདི་དག་དོགས་མེད་པར།
རྡོ་བྲག་རྣམ་པར་བཀྲ་བའི་བྱ་སྐྱིབས་དག་ཏུ་དྲང་སྲོང་ཚུལ་བཞིན་དུལ་་་
བར་གནས། མང་དུ་སྨོས་ཀྱང་ཅི་ཞིག་ འཚལ་ཏེ་ནགས་ ཚལ་འདི་ནི་
བདག་ ཅག་གི་ཡིད་ལ་དགའ་བ་མཆོག་ཏུ་འཕེལ་བར་བྱེད་པ་ཞིག་གོ།
76



གཞོན་ནུ་ལེགས་པའི་བློ་གྲོས་ཀྱིས་སྨྲས་པ། འདི་ནི་མཁས་པས་དཀའ་
ཐུབ་ཀྱི། ཚལ་ཞེས་ཡོན་ཏན་མཐའ་ཡས་པས། རབ་བསྔགས་སྐྱེ་བོ་
འདུ་འཛི་ཡི། གདུང་བས་ཉེ ན ་ལ་གྲིབ་བསིལ་ཉིད། འགྲོ་འདིར་དཔའ་
བོ་དག་ལ་བརྟེན་ན་དགྲ་བོས་ ཟིལ་ག ནོ ན ་མི་འགྱུར་ཡངས་པ་ཡི། གདུཊ།
ཀྱིས་བཀབ་ན་ཆུ་འཛིན་ཐིགས་པས་གནོ ད་ མིན་བསྲ་བའི་གོ་བགོས་་་་་་
མཚོན་གྱིས་མིན། ལུས་སེམས་དགེ་བས་ནགས་ཚལ་དབེན་པར་གན ས་
ན་འདོད་སྲེད་གཡོ་སྒྱུ་ངན་སྤྱོད་དང་། མི་དགེ་སྣ་ཚོགས་ཀུན་གྱིས་མི་
གོས་ངང་གིས་ཞི་བ་རབ་ཏུ་འཐོབ་པར་འགྱུར། ། དེ་ལྟར་ངེས་པར་བྱས་
ནས་དེ་དག་ལྷན་པོའི་ངོགས་བཻཌརྱ་དྭངས་བ་དང་། ལྷའི་གཞོན་ནུ་
དག་རྒྱུ་བའམ་སྟོན་ཀའི་ནམ་མཁའ་དྲི་མ་མེད་པ་ལ། སྐར་མའི་ཚོགས་
རྒྱུ་བ་ལྟར་མཛེས་པས་རྒྱུ་ཞིང་སོང་སོང་བ་ལས། ཚལ་དེ་དག་ན་གནས་
པའི་དཀའ་ཐུབ་པ་གཞོན་ནུ་རིགས་པ་སློབ་ཅིང་ཁ་ཏོན་ལ་བརྩོན་པ་ ་ ་ ་ ་
འགའ་ཞིག་གིས་མཐོང་ནས། གཞོན་ནུ་དག་གི་ གཟུགས་མཛེས་ཤིང་
དཔལ་འབར་བ་ལ་ཐེ་ཚོམ་དང་ལྡན་པས་ཐལ་མོ་སྦྱར་ཏེ་སྨྲས་པ། ཀྱི།
ལྷ་དག་བྱོན་པ་ལེགས་སོ། བདག་ཅག་གི་རེ་བ་རྫོགས་པར་གྱུར་ཅིག་
ཅི་ཞིག་ཁྱེད་ཅག་མཐོ་རིས་གྲོང་གི་བདག་པོ་མིག་སྟོང་ཅན་ནམ་ཟླ་བའི་་
གཙུག་ཕུད་དམ། འོ ན ་ཏེ་རྣམ་ཐོས་བུའམ་ཡང་ན་རྒྱ་མཚོའི་དབང་
པོ་ནོར་རྒྱས་ལོངས་སྤྱོད་ལྡན་པའམ། འོན་ཏེ་འཇིག་རྟེན་བྱེད་པོ་གདོང་
བཞི་པ་དེ་བདག་ ཅག་རྗེས་སུ་བཟུང་སླད་གཤེགས་པ་ལགས། དེ་ལྟ་
ན་ ནི་བདག་ཅག་དལ་བའི་འབྲས་བུ་ལེགས་བྱས་ས་ བོན་བརྒྱ་ལས་ ་་'''



འཁྲུངས་པར་ངེས། གཞོ ན ་ ན ་ལེགས་པའི་བློ་གྲོས་ཀྱིས་སྨྲས་པ། གྲོགས་
པོ་དག་དགེ་བ་འཕེལ་བར་གྱུར་ཅིག བདག་ཅག་ལྷ་མིན་ཀླུའ མ་ཚངས་
པ་དྲེགས་ལྡན་གནོད་སྦྱིན་མིན། འདོད་པའི་ཞགས་པ་བཅད་ནས་འདུ་
འཛིའི་རྭ་བ་ལས་བརྒལ་ཏེ། མགོ་ལ་སེམས་ཅན་ཁུར་ཁྱེར་འཁོར་བའི་
རྒྱ་མཚོའི་ཕ་རོལ་ཏུ། བདག་གཞན་བསྒྲལ་འདོད་དཀའ་ཐུབ་དོན་གཉེར་
རྒྱལ་སྲས་གཞོན་ནུའོ། །འདི་ན་འཇིགས་པས་ ཉེ ན་ལ་དབུགས་འབྱིན་
སུ་ཞིག་ ཕོངས་པ་ལ། དམ་ཆོས་བདུད་རྩིའི་གཏེར་ནི་ སི མ་པར་སྦྱིན་ལ་
སྐྱོ་མེད་སུ། ལོང་བའི་ འ གྲོ་ལ་ཡེ་ཤེས་སྦྱངས་པའི་མིག་ཐུར་རྣོ ན་པོ་
མིས། རབ་རིབ་བསལ་ནས་མ་ནོར་ཐར་པའི་ལམ་སྟོན་སུ་ཞིག་མཆིས།
དེ་དག་གིས་སྨྲས་པ། ཀྱི་གཞོན་ནུ་དག དེ་ལྟ་ན་ནི་ཤིན་ཏུའང་
ལེགས་ཀྱི་ དཀའ་ཐུབ་ཀྱི་ཚལ་འདི་ནི་རྩ་བ་དང་འབྲས་བུ་མང་ཞིང༌།
གནོད་པ་མེད་ལ་མཁས་ པ་ རྣ མས་ཀྱིས་ བསྟེན་པར་བྱ་བ་ ཡིན་ཞིང༌།
འདི་ན་བྱང་ཆུབ་སེམས་དཔའ་སེམས་དཔའ་ཆེན་པོ་དྲི་མ་མེད་པའི་ཡེ་་་
ཤེས་བློ་གྲོས་ སྔོན་གྱི་རྒྱལ་བ་ལ་ལྷག་པར་མཆོད་ཅིང༌། དགེ་བའི་རྩ་བ་
བསྐྲུན་པ། ཡུན་རིང་པོ་ནས་སེམས་ཅན་ཐམས་ཅད་ལ་ཕན་པར་ཞུཊ་པ།
བྱམས་པ་དང་སྙིང་རྗེའི་ཆུས་རྒྱུད་ལེགས་པར་བ རླན་ཞིང་དགེ་བའི་ས་ ་
བོན་མང་པོ་བཏབ་པ། གཟུངས་དང་། ཏིང་ངེ་འཛིན་དང༌། མངོན་
པར་ཤེས་པ་དང་། བྱང་ཆུབ་ཀྱི་ཡན་ལག་གི་མྱུ་གུ་དང་། མེ་ཏོག་
དང༌། སྡོང་པོ་དང་། ལོ་འདབ་དཔག་ཏུ་མེད་པ་འཁྲུངས་པ། རྣམ་
པར་གྲོལ་བའི་འབྲས་བུ་སྨིན་པ། འཇིག་རྟེན་ལས་ཡང་དག་པར་འདས་



པ། ལྷ་དང་མིར་ བཅས་ པའི་ འཇིག་རྟེན་ལ་ མགོན་དུ་གྱུར་བ་ཞིག་
བཞུགས་ཀྱི། ཁྱེད་ཅག་དེ་ལ་དང་པོར་སྐྱབས་སུ་དངོས་ཤིག་དང༌།
ཡོན་ཏན་ཐམས་ཅད་ཀྱི་ཕ་རོལ་དུ་ཕྱིན་པ་འཐོབ་པར་འགྱུར་རོ། ཚིགས་
སུ་བཅད་པས་ཀྱང་སྨྲས་པ། དྲི་མེད་ཡེ་ཤེས་བློ་གྲོས་ནི། དཔག་
ཡས་ཡོན་ཏན་རིན་ཆེན་གཏེར། སྐལ་ལྡན་ཀླུ་དབང་ཚིམ་བྱེད་པའི།
ཆོས་ཀྱི་རྒྱ་མཚོ་ཆེན་པོ་ཡོད། དེ་ཡི་མཁྱེན་པ་མཁའ་ལྟར་ཡངས་ཤིང་
ཐུགས་ནི་ཆུ་གཏེར་ཆེ་ལྟར་གཏིང་དཔག་དཀའ། བརྟན་པ་རི་དབང་
ལྟ་བུར་མི་གཡོ་ཡེ་ཤེས་ཉི་མ་བརྒྱ་བས་ལྷག་པར་གསལ། འགྲོ་ལ་དཔག་
བསམ་ཤིང་ལྟར་བདེ་བྱེད་བློ་ནི་སེང་གེ་ལྟ་བུར་འཇིགས་པ་མེད། དེད་
དཔོན་ལྟ་བུར་དྲང་པོའི་ལམ་སྟོན་དབང་ཆེན་རྡུལ་བཞིན་ཡོན་ཏན་བགྲང་
མི་ལང༌། དེ་སྐད་ཡ་མཚན་སྐྱེས་འདྲ་བའི། འོས་ཚིག་བདུད་རྩི་དེ་
བཏ ངས་ནས། དགའ་བ་མང་པོས་གང་བའི་ལུས། འཕུར་བར་འདོད་
བཞིན་དེ་ནས་སོང་། སྦྱིན་སྲེག་དུ་བའི་ན་བུན་གྱི། སྟོད་གཡོགས་
མཛེས་ལྡན་འཁྲི་ཤིང་ཚལ། སྔོ་བསངས་འདབ་མའི་རླུང་གཡབ་ཀྱིས།
མྱུར་བར་དོངས་ཞེས་གཡབ་མོ་བྱས། དྲང་སྲོང་རྐང་པའི་སྨྱུག་རྩི་ཡི།
བཀྲ་ཤིས་རི་མོས་ལམ་མཚོན་ཏེ། གྲུབ་པས་གང་བའི་བསྟི་གན ས་དག
རིམ་གྱིས་དགའ་དང་ལྡན་པ་མཐོང༌། དེ་ལྟར་གྲུབ་པའི་བསྟི་གནས་དེ་
དང་དེ་དག་ཏུ་ལྟ་ཞིང་རིམ་གྱིས་སྤོས་ངད་ལྡན་པའི་རི་ བོའི་རྩེ་བྲག་རི།་་
སྔོན་པོ་ཁྲིཌརྱའི་དུམ་བུ་བརྩེགས་པ་དང༌། ཁ་ཅིག་དབང་པོའི་གཞུ་
བཀོད་པ་ལྟར་སྣང་བའི་བྱ་སྐྱིབས་ཤིང་ལྗོན་པ་དང༌། མེ་ཏོག་སྣ་ཚོཊ་པས



ཁེབས་ཤིང་ལྷའི་ཙན་དན་གྱི་དྲི་བསུང་རྒྱུན་དུ་འབྱུང་བ་དང༌། བདུད།།
རྩིའི་འབྱུང་གནས་ཞེས་བྱ་བའི་བསྟི་གནས་དམ་པ་ན། བྱུང་ཆུབ་སེམས་
དཔའ་སེམས་དཔའ་ཆེན་པོ་དྲི་མ་མེད་པའི་ཡེ་ཤེས་བློ་གྲོས་ ༢ཁོར་དང་།
བཅས་པ་འོད་ཟེར་སྟོང་ཕྲག་མང་པོའི་དབུས་ན་ ཉི་མའི་དཀྱིལ་འཁོར་དྲི་
མ་མེད་པ་ལྟར་འདུག་པར་ཕྱིན་ཏོ། དེའི་ཚེ་གཞོན་ནུ་དག་གི་དུ་བ་
འཁྱིལ་བ་ལྟ་བུའི་ཐོར་ཚུགས་གསེར་གྱིས་བརྒྱན་པས་བདག་ ཉིད་ཆེན་པོ''
དེའི་རྐང་པ་ལ་ཕྱག་འཚལ་ཞིང༌། རང་གི་བདོག་པ་ཐམས་ཅད་ཡོངས་སུ་
ཕུལ་ནས་ཐལ་མོ་སྦྱར་ཏེ་གསོལ་པ། སྣ་ཚོགས་ས་འཛིན་དབུས་ན་ལྷན་
པོ་སྐར་ཚོགས་ནང་ན་བསིལ་ཟེར་དྲ་བ་ཅན། འདབ་ཆགས་མང་པོ་རྒྱུ་
ལས་མཁའ་ལྡིང་ཡལ་ག་ལོ་འདབ་རྒྱས་པའི་རྐང་འཐུང་ལས། དཔག་
བསམ་ལྗོན་པ་མཐའ་ཡས་ རིན་ཆེན་ཚོགས་ལས་ ནོར་བུ། དབང་གི་རྒྱལ་པོ་
སྟེ། མཁས་མང་དབུས་ན་ཡོན་ཏན་བགྲང་ཡས་ཀུན་ལས་ཁྱད་པར་འཕཊ་
མཆོག་ཁྱོད་ཉིད་ལགས། ལས་ཀྱི་ཞགས་པས་དམ་བཅིངས་ ཉོ ན་མོངས་
ལྕགས་སྒྲོག་གིས་བསྔ མས་སྐྱེ་བ་མི། |དོང་དུ་ལྷང་ཞིང་རྒ་དང་ན་བའི་
མེས་བསྲེགས་ འཆི་བདག་རལ་གྲི་ཡིས། ། མྱུར་དུ་སྲོག་གཅོད་འགྱུར་བ་
འཁོར་བའི་བཙོན་རྭ་འདི་ལས་བདག་ཅག་རྣམས། རབ་ཏུ་སྒྲོལ་ཅིག་ བླ་
ན་མེད་པའི་གོ་འཕངས་མཆོག་དེར་བདག་ ཕྱིན་མཛོད། དེ་ནས་བྱང་
ཆུབ་སེམས་དཔའ་སེམས་དཔའ་ཆེན་པོ་དེས། ཕྱག་གསེར་གྱི་པད་མོ་
ལྟར་མཛེས་པ་སྤྱི་བོར་བཞག་ནས་ད ངས་བར་བྱས་ཏེ་ བཀའ་སྩལ་པ།
ལེགས་བྱས་བསོད་ནམས་འཁྲི་ཤིང་གི། འབྲས་བུ་སྐལ་བཟང་རབ་སྨིན་
80



པའི། ཡང་ཡང་གོམས་པའི་མཐུ་ལས་བཞིན། གཞོན་ནུ་ཁྱེད་ཅག་
འོ ངས་པ་ལེགས། སྔོན་གྱི་སྐྱེ་བའི་འཁོར་ལོ་ཡི། བཟོ་ཆུན་ཕྲེང་བ་
མང་པོར་ཡང་། བཏུང་བྱར་འོས་པ་བདུད་རྩིའི་རྒྱུན། དེ་ནི་ང་ཡིས་རབ་
ཏུ་བླུད། དེ་ཡང་འགྲོ་བའི་ཉོན་མོངས་ནད། ཀུན་སེལ་དམ་ཆོས་བདུད་
རྩིའི་གཏེར། བསིལ་བ་སྦྱིན་གྱི་བློ་གྲོས་ཀྱི། རིན་ཆེན་སྣོད་ཡངས་ལྡན་
པས་ ལོངས། སྔོན་གྱི་རྒྱལ་བ་རྣམས་ཀྱི་ཞབས་མཐིལ་དམར་བ་མི། བཀྲ་
ཤིས་འ ཁོར་ལོའི་རི་མོས་རིམ་གྱིས་གཤེགས་གྱུར་པ། སུམ་ཅུ་རྩ་བདུན་
རིམ་ལྡན་རིན་ཆེན་ཐེམ་སྐས་འདིར། འཛེགས་ཤིག་འཇིགས་རུང་འཁོར་
བའི་དོང་ལས་ཐར་བར་འགྱུར། འགྲོ་འདིར་བདུད་ཀྱིས་ཡང་ཡང་
བཅིངས་པའི་ཞགས་པ་ནི། །འདོད་ལ་སྲེད་པས་དཀའ་ཐུབ་རལ་གྲིས་
རབ་ཏུ་གཅོད། སྡུག་བསྔལ་མྱུ་གུ་སྣ་ཚོགས་བསྐྱེད་པའི་གཞིར་གྱུར་པ།
ཉོན་མོངས་འདམ་རྫབ་ཡེ་ཤེས་ཉི་མས་སྐེམ་པར་གྱིས། གཏི་མུག་མུན་
པས་འ ཐོ མས་ལ༔ ཤེས་རབ་སྒྲོན་མེ་ཡི། སྣང་བ་བསྐྱེད་ཅིང་འདོད་ཆགས་
ཆུ་ཀླུང་མྱུར་འབབ་པ་ ཚུལ་ཁྲིམས་གྲུ་ཡིས་བསྒྲལ་ཏེ་ཁོང་ཁྲོའི་མེ་
དཔུང་ནི། བཟོད་པའི་ཆུ་ཡིས་བསིལ་བུ་ལེ་ལོའི་འདམ་རྫབ་ལས།
བརྩོན་འགྲུས་སྟོབས་ཀྱིས་བརྒལ་ཞིང་སེར་སྣའི་དྲ་བ་དག་སྦྱིན་པའི་
མཚོན་གྱིས་བཅད་དེ་རྣམ་རྟོག་དྲི་མ་རྣམས། ། བསམ་གཏན་ཆུ་ཡིས་
བཀྲུས་ལ་ཕྲག་དོགས་ནགས་ཚལ་ནི། ཀུན་ལ་སྙོམས་པའི་སེམས་ཀྱི་གླང་
པོས་རབ་ཏུ་གཞོམ། ༩ དོད་པའི་ཆང་གིས་མྱོས་ཤིང་ཤེས་བཞིན་
ལྕགས་ཀྱུ་དང༌། ལ བྲལ་ནས་སྡིག་དང་འདུ་འཛིའི་ནགས་ཚལ་རབ་
81



རྒྱུ་བས། ངན་འགྲོའི་གཡང་སར་ལྟངས་གྱུར་སེམས་ཀྱི་ལག་ལྡན་ནི།
དྲན་དང་ཏིང་འ ཛི ན་ཞགས་པས་རབ་ཏུ་བརྟན་པར་ཟུངས། །ལུས་ནི་
དོ ན ་མེད་རྩོམ་པ་ཀུན་དོར་མུ་ཅོར་གྱི། སྨྲ་བ་སྤངས་ན ས་ཡིད་ནི་རབ་
ཞིའི་བདེ་བ་ལ། རོ་མྱོང་མེད་པར་རྩེ་གཅིག་ཉིད་བཞག་གློ་བུར་
གྱི། རྣམ་རྟོག་ཆུ་བུར་ཆུ་གཏེར་ཉིད་དུ་རོ་གཅིག་འགྱུར། རྨུགས་
པའི་ཆུར་བྱིངས་དྲན་པའི་ཤུགས་ཀྱིས་བརྒལ་བྱ་ཞིང༌། རྟོག་པའི་རི་
དྭགས་མ་བཅིངས་པ་ཡིས་དལ་བར་གནས། ། ཞེན་པའི་རྩི ་ནི་ཆགས་
བྲལ་བློ་ཡིས་སྦྱང་བྱ་སྟེ། ཐེ་ཚོམ་སྤྲུལ་མདུད་རང་བཞིན་ཤེས་པས་
རང་གྲོལ་ ཉིད། ཇི་ལྟར་ཆུ་ནི་མ་དཀྲུགས་པ་ལས་དྭངས་འགྱུར་ཏེ།
བྱི་དོར་ལྡན་པས་ མེ་ལོང་གསལ་བར་གཟུགས་བརྙན་མཐོང༌། དེ་བཞིན་
སེམས་ཀྱང་མ་བཅོས་པ་ཉིད་ལྷན་གྲུབ་ཀྱི། དེ་བཞིན་ཉིད་དེས་དྲན་དང་
ལྡན་པས་ཡང་དག་རིག །འདི་ནི་འཁོར་བའི་འབྲོག་དགོན་འ ཁྱམས་ལ་
དབུགས་འབྱིན་ཉིད། སྐྱོ ན ་མོངས་སྣ་ཚོགས་ནད་ཀྱིས་གཟིར་ལ་ སྨན་གྱི་
མཆོག དགེ་བའི་ལུས་ནི་བརྟས་བྱེད་བདུད་རྩིའི་ཟས་ཉིད་དེ། དེ་
ཕྱིར་དོན་ག ཉེ ར་བློ་དང་ལྡན་པས་བསྟེན་པར་གྱིས། དེ་ལྟར་རིགས་ཤིང་
གྲོལ་བའི་ཚིག་ཚངས་པའི་དབྱངས་ལྟར་སྙན་པ་དེ་དག་ཐོས་ནས། ཚོམ་
ཞིང་མག་ ལ་ཡི་རང་ཞིང་། རབ་ཏུ་དགའ་བ་དང་ཡིད་བདེ་བར་གྱུར་
ཏེ། ལོ་མའི་སྤྱིལ་པོ་དང་བྲག་གི་བྱ་སྐྱིབས་དག་ཏུ་གནས་བཅས་ནས་
ཡང་དག་པའི་དགེ་བའི་ བཤེས་ག ཉེ ན་ལ་ནི་གཙུག་གི་ནོར་བུ་ལྟར་བཀར་
ཞིང༌། ཇི་སྐད་བསྟན་པའི་གདམས་པ་ནི་ནན་ཏན་དུ་བྱེད། དུལ་བ་
82



དང་དེད་པའི་སྤྱོད་ལམ་དང་ནི་ལྡན། བསིལ་བ་དང་ཞི་བའི་དཀའ་ཐུབ་
ཀྱིས་ལུས་སེམས་རབ་ཏུ་དྭངས་བ་ནི་ཐོབ་སྟེ། དེ་ལྟར་བསམ་གཏན་ལ་
རྩེ་གཅིག་ཏུ་གནས་པ་ལས། ཡང་རེ་ཞིག་གི་ཚེ། ཕུ་བོ་གསུམ་པོ་
དག་སྔོན་གྱི་བག་ཆགས་ངན་པ་ལ་གོམས་པའི་སྟོབས་ཀྱིས་འདོད་པའི'''་
ལོངས་སྤྱོད་རྣམས་ནི་ཡོངས་སུ་དྲན། དཀའ་ཐུབ་སྤྱོད་པས་ནི་ཡིད་བྱུང་
ཞིང་སྐྱོ་བར་གྱུར་ནས་ཕྱི་རོལ་ཏུ་ཐོན་ཏེ་བདག་གི་ཡུལ་ གྱི་ཕྱོགས་སུ་ལྟ་
ཞིང༌། དེའི་ཚེ་གཞོན་ནུ་འདོད་ལྷའི་བུས་སྨྲས་པ། ཀྱི་ཧད་ཁང་བཟང་
དྲ་བ་ཅནི་ན་པད་རྩ་ལྟར་འཇམ་ལག་པའི་སྟེགས་བུ་ལ། མཆི་མའི་ཆུ་
ཡིས་རབ་བཀང་མཁུར་ཚོས་དམར་བའི་བུམ་པ་བཞག་ནས་ཙན་དན་གྱི།
དྲི་བསུང་ལྡན་པའི་ཤུགས་རིང་རླུང་གིས་སྐྲ་ཡི་མ ལ་ འདབ་བསྐྱོད་ཅིང་་་
བིམ་པ་དང༌། མཆུ་མཛེས་ལྡན་པའི་དགའ་མ་རྣམས་ནི་རང་བཞིན་
ངན་པ་བདག་ལ་སྨེ་ཞིང་གནས། དེ་ཡི་སྨྲེ་ངག་སྒྲ་སྙན་མ་ཐོས་ཀྱང་
ནི་རྣ་བར་གདུང་བྱེད་ཟླ་བཞིན་མ། མདུན་དུ་མེད་ཀྱང་ཡིད་ཀྱིས་
གསལ་བར་མ ཐོ ང་ངོ་ཀུ ་གཞོན་ནུ་ལྟར་འཇམ་ལུས། བདག་གི་སྙིང་
དུ་མཚོན་བཞིན་ཟུག་རྔུ་སྐྱེ་བྱེད་སྔོན་ཆད་ཚིམ་མེད་བདེ་སྟེར་མ། ཁྱོད་
ཀྱིས་བདག་ལ་སྡུག་བསྔལ་བྱས་སོ་ཀྱེ་མ་ཀྲྀ་ཎ་ས་རའི་མིག་ཅན་དེ། རིང་
དུ་གནས་ཀྱང་ལུས་ལ་ཞུགས་པ་བཞིན་གྱུར་རྙེད་ དཀའི་དཔལ་ དེས་བདག་
བཅོམ་མོ། གཞོ ན་ནུ་དྲག་པོས་སྨྲས་པ། ཀྱེ་མ་བདག་གིས་གཞུ་ནི་
ལྕགས་ལྟར་སྲ་བ་བརྫུ ངས་ཚེ་རྒྱུད་ཀྱི་སྒྲ་སྙན་ནི། གནམ་ལྕགས་འབབ་
པ་ལྟ་བུ་ཤོས་ཚེ་རླུང་གི་འཁྲི་ཤིང་བཞིན་དུ་གང་གི་སྙིང༌། རབ་ཏུ་འདར་



ནག་
བའི་དགྲ་བོ་དེ་དག་དེང་འདིར་མཆེ་བ་མེད་པའི་གཉིས་འཐུང་ལྟར།
བདག་གི་ལག་པ་མཚོན་བྲལ་ཤེས་ནས་སེང་གེ་བཞིན་དུ་དོགས་པ་མེད་ ་ ་ ་
པར་རྒྱུ། གཞོན་ནུ་མུན་པ་ཅན་གྱིས་སྨྲས་པ། 1:|:ཀྱི ་ཧད་བདག་ཅག་
ག ཉེ ན་རྣམས་སྤངས་ནས་སྐྱེ་བོ་གཞན་ལ་གུག་བྱེད་ དོན་ལྡན་བྱ་བ་དོར།'''
ནས་དོན་མེད་དཀའ་ཐུབ་བྱེད་ལ་བརྩོན། ལུས་ངན་ལྟ་བུའི་ནོར་ཡང་
རྩྭ་བཞིན་དོར་ནས་རྩྭ་དང་ཤིང་ཤུན་བསྟེན་ཞིང་རིན་ ཆེན་རྒྱུན་རྣམས་'''
རབ་སྤངས་ཚེམ་བུའི་གོས་འདི་རྙེད། རོ་བརྒྱ་ལྡན་པ་བཏང་ནས་རྩ་བ་
རྩུབ་མོ་འདི་ཡིས་འཚོ་བྱེད་སྤྱོད་ལམ་སྤངས་ལ་གཉི ད་ནི་ཅི་ བདེར་ལོག་ ་
ཅིང་སད་པ་ཡི། བདེ་བ་དེ་སྤངས་བསམ་གཏན་ཞེས་བྱ་ཅི་ཞིག་དོན་
ག ཉེར་དཀའ་ཐུབ་ཆོམ་རྐུན་འདི་ཡིས་ས་མཐར་དོན་མཐུན་བཞིན་དུ་་་་་
བདག་བཅོ མ་མོ། ཞེས་སྨྲ་ཞིང་ཕྲུག་ཏུ་ཞུགས་ནས་ཀྱང་བསམ་གཏན་
དོན་དུ་མི་གཉེར་ལ། གཉིད་དང་གཡེང་བ་འབའ་ཞིག་གིས་དུས་འདའ་
བར་བྱེད་དོ། །དེ་ལྟར་རིག་ནས་བྱུང་ཆུབ་སེམས་དཔའ་སེམས་དཔའ་
ཆེན་པོ་དྲི་མ་མེད་པའི་ཡེ་ཤེས་བློ་གྲོས་དེས། སྐབས་འགར་གཞོན་ནུ་
དེ་དག་བོས་ནས། འདི་སྐད་ཅེས་སྨྲས་སོ། ཇི་ལྟར་འབར་བ་འཁྲུགས་
པའི་མེ་དོང་ནས། ཐར་ཚེ་སླར་ཡང་དེར་འཇུག་རིགས་མ་ཡིན། སྐྱོན་
བརྒྱ་ལྡན་པའི་ཁྱིམ་སྤངས་ཞི་བ་ཡི། ནགས་སུ་གནས་ཚེ་ ད་ཡང་ཁྱིམ་
དྲན་ནམ། ཐོག་མཐའ་མི་མངོན་འཁོར་བའི་རྒྱ་མཚོ་ལས། སྒྲོལ་བའི་
གྲུ་འདི་ཚེགས་ཆེས་རྙེད་གྱུར་པ། ཉོན་མོངས་སྟ་རེས་ཕྲལ་ནས་སྡུག་
བསྔལ་གྱི། རྦ་ཀློང་དྲག་པོས་བཅོམ་པར་གྱུར་ཏ་རེ། རིང་ནས་འབྲལ་



མ་མྱོང་བར་རབ་ལྕི་བའི། སྡུག་བསྔལ་ཁུར་འདིས་ད་དུང་ཡོངས་མ་
དུབ། རང་ལ་ཕན་སླད་དཀའ་ཐུབ་རིན་ཆེན་གྱི་ཅོད་པན་འཛིན་
ལ་ངལ་གྱུར་སྙིང་འདི་མཚར། འདོད་པའི་བདེ་བ་དུག་གི་མངར་བའི་
རོས། ལུས་འཇོམས་ལྟ་བུ་འདི་ལ་ཆགས་མི་གཏོང་། བླ་མེད་བདེ་
ཆེན་མི་ཟད་དམ་ཆོས་ཀྱི། བདུད་རྩིའི་བུམ་བཟང་འདོར་བྱེད་དེ་བཞིན་
ནོ། རྣ མ་པར་འ ཐོར་ རླུང་དྲག་པོས་དཀྲུགས་པ་ཡི། ནམ་ མཁར་ཆུ་
འཛིན་ཕུང་པོའི་སྐབས་མི་འབྱེད། དེ་བཞིན་སེམས་ནི་རྟོགས་པས་གཡེང་
རྣམས་ལ། ། རྨད་བྱུང་ཡོན་ཏན་འཛིན་པའི་གོ་སྐབས་མེད། གང་ཞིག་
རིན་ཆེན་རྟ་བབས་མཛེས་ལྡན་ཁང་པར་བག་འཁུམས་ ཉལ་ཞིང་རྟག་ཏུ་
བྱི་དོར་གྱི། ལུས་ནི་རྡུལ་གྱི་ཐིགས་པས་རབ་བཀྲུས་ ངལ་བའི་དབུགས་
ནི་ཚ་བས་མགྲིན་པ་བསྐམས་གྱུར་དང༌། ཡུད་ཙམ་བདེ་སྟེར་དགའ་མ་
དེ་ཡི་སྒྲ་ཞགས་འཛིན་པས་མགུལ་ མཆིང་སེན་མོས་རྨ་གཏོད་ཅིང་། འཁ་
བར་བརྩོན་པའི་དམོད་ཚིག་མདས་ཕྲུག་བཞིན་གྱི་པད་མོ་ཟུམ་པས་ཡིད་།
ཀྱི་བྱུང་བ་བཅིངས། གཉེ ན་གྱི་སྐྱེ་བོས་མི་སྙན་སྐྱི་བུངས་བྱེད་ཅིང་དགྲ་
བོ་རྣམས་ནི་དུས་ཀྱི་མུན་པ་ལྟར། མི་ལྡོག་འཐིབས་ཀྱིས་གནོད་བྱེད་
ལོངས་སྤྱོད་དག་ནི་འབྱོར་ཚེ་ངོམས་མེད་སྲུང་བས་ཤ་ཐང་ལ་མྱུར་
དུ་བརླགས་པས་ངུ་འབོད་བསྐྱེད་ཅིང་བགྲང་ཡས་ སྡུག་བསྔལ་ རྣ མས་ནི་་
རྦ་རླབས་དྲག་པོ་ལྟར། རྒྱུན་མི་ཆད་དེ་མི་འདོད་ཆར་ཆེན་ལྟར་འབབ་
འདོད་པ་མུན་ནང་གསེར་བཞིན་བཙལ་མི་རྙེད། དེ་ཕྱིར་ཉེས་མང་ཁྱིམ་
ལ་ཆགས་པ་རབ་ཐོངས་རང་ཉིད་འཇོམས་འགྱུར་གྱི་ནའི་བྱ་བ་དོར།



ཐར་པའི་བདེ་ལ་འདུན་པས་དཀའ་ཐུབ་དོན་གཉེར་མི་གཡོ ་རྩེ་གཅིག་ཏིང་
འ ཛི ན་གནས་པར་གྱིས། ། སྲིད་དང་ཐར་པའི་སྐྱོན་དང་ཡོན་ ཏན་འདི་
ཞེས་གཞན་འགས་བསྐལ་པ་བྱེ་བར་གཡེལ་མེད་པར། ལུས་ནི་བྱེ་བ་
ལུས་རེ་བཞིན་ཡང་ལྕི ་ ནི་བྱེ་བ་སྤྲུལ་ཏེ་ བགྲངས་ཀྱང་ཟད་མི་ འགྱུར།
ཚུལ་དེ་དང་དེ་ལྟ་བུ་དག་གིས་རྗེས་སུ་གད མས་ཤིང༌། དེ་ལྟར་བདག་
ཉིད་ཆེན་པོ་དེས་ཇི་ལྟར་བཀའ་སྩལ་པ་བཞིན། ལེགས་པའི་བློ་གྲོས་ལ་
སོགས་པ་གཞོན་ནུར་གྱུར་པ་དེ་དག་གིས་ཀྱང་བརྩོན་པ་དང་སྒྲུབ་པ་་་་
དང་། འབད་པས་རིང་པོར་མ་ཐོགས་པར་བསམ་གཏན་བཞི་ དང༌།
ཚད་མེད་པ་དང༌། གཟུགས་མེད་པའི་སྟོ མས་པར་འཇུག་ པ་དང༌།
ཟིལ་གྱིས་གནོན་པའི་སྐྱེ་མཆེད་དང༌། །མངོན་པར་ཤེས་པ་དང༌། ཏིང་
ངེ་འཛི ན ་གྱི་སྒོ་བརྒྱ་སྟོང་དུ་མ་མངོན་དུ་གྱུར་ཏོ། དེ་དག་ཡིད་ནི་ཞི་
བའི་ཆུ་ཡིས་བཀྲུས་པས་རབ་དྭངས་ཤིང༌། བསམ་གཏན་ལ་ཆགས་མིག་
གཉིས་གཡོ་མེད་ངང་ཚུལ་དེས་པ་ཐོབ། ཡོན་ཏན་མང་པོས་ཤིན་ཏུ་
གང་བའི་ཆོས་ཀྱི་བང་མཛོད་དུ། ཡངས་པའི་ཏིང་འཛིན་བརྒྱ་ཕྲག་སྒོ ་
ནས་རབ་ཏུ་ཞུགས་པར་གྱུར། གདམས་པའི་ཆུ་ཀླུང་སྟོང་ཕྲག་ལེགས་
སྡུད་དྲན་པའི་གདེངས་ཅན་བདག་པོས་དབང་བྱས་ ཤིང་། རྫུ་འཕྲུལ་ཏིང་
འཛིན་རྦ་ རླབས་རབ་འཕྲོ་མངོན་པར་ཤེས་པའི་ནོར་བུ་དུ་མས་གཏམས།
རྣམ་པར་ཐར་པའི་གཏིང་མཐའ་རབ་ཡངས་ ཉོ ན་མོངས་མེ་ཡིས་སྐྱེམས་
པར་ནུས་མིན་པ། བྱང་ཆུབ་ཡན་ལག་རིན་ཆེན་འབྱུང་གནས་བསམ་
གཏན་རྒྱ་མཚོའི་གཏིང་དཔག་སུ་ཡིས་ནུས། དེ་ལྟར་དཀའ་ཐུབ་ཀྱི་



ཚལ་ནི་ འདོད་པ་དག་ལས་དབེན་ཞིང༌། མི་དགེ་བའི་ཆོས་རྣམས་ལས་
རིང་དུ་བྱེད་པའོ། ཞེས་བྱ་བ་དང་། སེམས་གཡེངས་པ་ནི་ཉེས་པ་དུ་
མ་འབྱུང་ཞིང་། ཞི་བ་ནི་ཡོན་ཏན་ཐ མས་ཅད་བསྐྱེད་པའོ། ཞེས་
བསམ་གཏན་གྱི་ཆེ་བ་བརྗོད་པ་དང་། རིམ་འགྲོ་བསྐྱེད་དེ་ཆོས་མཉན་
པར་བྱའོ་ཞེས་ཀྱང་སྦྱར་བར་བྱའོ། རབ་ཏུ་བྱེད་པ་དྲུག་པའོ། །
དེ་ནས་རེ་ཞིག་སོ་གའི་དཔལ་གྱི་དྲ་བས་ཕྱོགས་ཀུན་ཡོངས་སུ་་་་
བཅིངས་ཤིང་། ་འབིགས་བྱེད་ཀྱི་རླུང་གིས་བསྐལ་བའི་རྩེ་དགས་སེམས་
ཀུན་ཏུ་གཡེངས་པ། ལྗོན་ཤིང་མེ་ཏོག་སྣ་ཚོགས་ཀྱི་ལང་ཚོ་དར་ལ་
བབས་པར་གྱུར་པའི་ཚེ། བྱང་ཆུབ་སེམས་དཔའ་སེམས་དཔའ་ཆེན་པོ་དྲི
མ་མེད་པའི་ཡེ་ཤེས་བློ་གྲོས་འཁོར་དང་བཅས་པ་དང༌། ལེགས་ པའི་བློ་
གྲོས་ལ་སོགས་པ་གཞོན་ནུར་གྱུར་པ་དེ་དག་རིམ་གྱིས་སྤོས་ངད་ལྡན་པའི་
རི་བོའི་རྩེ་མོ་སྣ་ཚོགས་ལྟ་ན་སྡུག་པ། བྲག་རི་དང་། ནགས་ཚལ་དང་།
སྨན་ལྗོངས་རྣམ་པ་སྣ་ཚོགས་ཡིད་དུ་འོང་བ་དག་ཏུ་རྒྱུ་ཞིང་སོང་སོང་བ་
ལས། རི་བོ་དེའི་ངོགས་ཤིག་ན་དྭངས་བསིལ་ཞེས་བྱ་བ་ཡིད་བཞིན་གྱི་
ཆུ་གཏེར་ཡན་ལག་བརྒྱད་དང་ལྡན་པའི་ཆུ་བཻཌཱུརྱའི་ཞུན་མ་ལྟར་སྔོ་ཞིང་
དྭངས་བས་ནི་རབ་ཏུ་གང་། པདྨ་དང༌། ཨུཏྤལ་དང་། ཀུ་མུ་ད་དང༌།
པདྨ་དཀར་པོ་དག་གིས་ནི་ཁེབས་པར་གྱུར། ངུར་པ་དང༌། ཁྲུང་ཁྲུང་
དང༌། ཆུ་བྱ་སྣ་ཚོགས་ནི་ཁྲུས་ཀྱི་ཕྱིར་འཇུག་ཅིང་བྱུ་རུ་ལྟར་དམར་
བའི་སོར་མོས་ཆུ་ ཐིགས་ཀུན་ཏུ་འཐོར་བར་བྱེད་ལ། ཉེ་འཁོར་ན་ཨ་ཀ་
རུ་དང༌། ཙན་དན་ས་མཆོག་དང་། རྒྱ་ཤུག་དང་། ཛཱ'ཏིའི་ཤིང་དང༌།
87



ཨ ་ ཤཱ་དྷཱ་དང༌། ཆུ་ཤིང་ལ་སོགས་པའི་ཤིང་ལྗོན་པ་དང་། འཁྲི་ཤིང་
མཆོག་ཏུ་རྒྱས་ཤིང་མཛེས་པ་རྣམས་ནི་ཡིད་བཞིན་གྱི་མཚོ་དེ་བལྟ་ བའི ''
ཕྱིར་འདུས་པ་ལྟར་འདུག དེ་ལ་འདུས་པའི་རྨ་བྱ་དང་། ནེ་ཙོ་དང་།
ཤང་ཤང་དང་། བྱ་ཀ་ལནྡ་ཀ་ལ་སོགས་པ་རྣམས་ནི་ཀུན་ཏུ་དགའ་བའི་
གླུ་དབྱངས་ ཀྱིས་བསྔགས་པ་བརྗོད་པ་བཞིན་དུ་འདུག་པ་དེར་ཕྱིན་ པར་་
གྱུར་ཏོ། དེ་ཚེ་བསོད་ནམས་ལྡན་པའི་མིག པད་མའི་འདབ་ལྟར་རབ་
ཡངས་པས། མཛེས་སྡུག་འཁྱིལ་བའི་རི་མོ་ཅན། དྲི་མེད་བདུད་རྩིའི་ཆུ་
གཏེར་མཐོང་། ཤེལ་ཕྲེང་མུ་ཏིག་དྲ་བ་ལྟར། རབ་མཛེས་ལྦུ་བའི་ཚོགས
ཀྱིས་དཀྲིགས། ཁ་དོག་མཚུངས་ལ་འགྲན་འདོད་པས། ནམ་མཁའི་སྐར་
ཕྲེང་བརྐུས་པ་བཞིན། བྱུང་བ་འཕུར་བའི་སོར་གདུབ་ནི། མཛེས་ལྡན་
བསེར་བུའི་ལག་སོར་གྱིས། རབ་བསྐྱོད་རྦ་རླབས་ཕྲེང་བ་ལས། ཨ ་
མཚན་སྒྲེང་བར་བྱེད་པ་བཞིན། རྨ་བྱའི་ མགྲིན་ལྟར་རབ་སྔོ་བའི། ཀུ་
ཤ་གཞོན་ནུའི་ལག་རྩེ་ཡིས། ཆུ་ཐིགས་འཐོར་བས་ཕྱོགས་ཀྱི་ནི། མུན་
པའི་དྲི་མ་འཁྲུ་བ་བཞིན། ལོ་འདབ་སྔ་གའི་ལན་ཚར་ཅན། མེ་ཏོག་
ན་རྒྱས་སྐྱེད་ངོས་ཕྲ། འཁྲི་ཤིང་ན་ཆུང་ཡིད་བཞིན་མཚོར། ཁྲུས་ཀྱི་སླད་
དུ་འཇུག་འདོད་བཞིན། དེ་མཐོང་གདུང་བས་མཚམས་སྤྲིན་ལྟར།
དམར་བའི་བཞིན་ལྡན་གེ་སར་ཅན། ཡལ་གའི་ལག་བརྐྱངས་ལྗང་སྔོན་
གྱི། ལོ་མའི་གོས་ཀྱིས་གཡོགས་པ་བཞིན། རི་བོང་ཅན་གཟུགས་དྭངས་
པའི་མཚོར། སྣང་ལས་ མཛའ་བོར་འཁྲུལ་བ་ཡིས། ཀུནྡ ་ལྟར་དཀར་
ངང་མོའི་ཁུ། ཕན་ཚུན་རྒྱུ་ཞིང་འབོད་སྒྲོག་བྱེད། ཨན་ད་རྙིལ་ལྟར་རབ་



དྭངས་ཤིང་། ཡ་མཚན་མང་པོའི་གཟུགས་བརྙན་བཀྲ། ནགས་ཀྱི་པད་
མོའི་སྐྱེད་ངོས་སུ། དྭངས་བསིལ་མེ་ལོང་དེ་མཐོང་གྱུར། དེ་ལྟར་མིད་
བཞིན་གྱི་མཚོ་རབ་ཏུ་དྭངས་བ་དྭངས་བསིལ་ཞེས་བྱ་བ་དེའི་འགྲམ་དུ།
ལྗོན་པའི་ཤིང་ཡལ་ག་དང་ལོ་འདབ་རབ་ཏུ་རྒྱས་པའི་དྲུང་ན[ ཟླ་བ་ཆུ་
ཤེལ་གྱི་ནོར་བུའི་རྡོ་ལ། བྱང་ཆུབ་སེམས་དཔའ་སེམས་དཔའ་ཆེན་པོ་
དྲི་མ་མེད་པའི་ཡེ་ཤེས་བློ་གྲོས་དེ་ཉིད་བཞུགས་ཤིང༌། འཁོར་རྣམས་
ཀྱང་འདུས་ཏེ་ཕྱག་འཚལ་ནས་འཁོད་པར་གྱུར་ཏོ། དེའི་ཚེ་བྱང་ཆུབ་
སེམས་དཔའ་སེམས་པ་ཆེན་པོ་དྲི་མ་མེད་པའི་ཡེ་ཤེས་བློ་གྲོས་ཀྱི་ཉི'''''
མས་ཤེས་བྱའི་དཀྱིལ་འཁོར་རབ་ཏུ་གསལ་བའི་གདུལ་བྱ་རྣམས་ཀྱི་ཁམས་
དང་། དབང་པོ་དང༌ བསམ་པ་དང༌། བག་ལ་ཉལ་དང༌། རང་
བཞིན་ཇི་ལྟ་བར་ཐུགས་སུ་ཆུད་དེ། འདུལ་བར་བབས་པའི་དུས་མཁྱེན་
པ་དེ་ཉིད་ཀྱིས། གཞོན་ནུ་དེ་དག་མ་རིག་པའི་གཉིད་ལས་ཡང་དག་
པར་སློང་བ་ལ་བསྐལ་བའི་ཕྱིར་ཚངས་པའི་རྒྱལ་པོ་ལྟ་བུའི་གསུང་གིས ་ ་ ་
འདི་སྐད་ཅེས་བཀའ་སྩལ་པ། ཀྱེ་གཞོན་ནུ་དག གང་གི་རྒྱུད་ནི་བསམ་
གཏན་ཆུ་ཡི་རབ་བརླན་དགེ་བ་མི། ས་བོན་བཏབ་ལས་བྱང་ཆུབ་ལྗོན་
པའི་མྱུ་གུ་ལེགས་འཁྲུངས་པ། བརྩོན་འགྲུས་རྐང་པས་ཐར་པའི་ལམ་ནི་
བགྲོད་གང་གདམས་པ་མི། བཅུད་ཀྱིས་སུ་ཞིག་ཡེ་ཤེས་ཁམས་ནི་བརྟས་
པར་གྱུར་པ་སྨོས། དེ་ནས་གཞོ ན་ན ་དེ་དག་གིས་ཕྱག་འཚལ་ཏེ་མུན་པ་
ཅན་གྱིས་གསོལ་པ། བདག་ནི་བསམ་གཏན་ལ་ཞུགས་ ཉིན་མཚན་དུ།
རྟོག་དཔྱོད་མིག་གིས་ཀུན་ཏུ་རབ་བལྟས་ཀྱང༌། རྟག་ཆད་ཆུ་འཛིན་སྟག་
89



པོས་ཡོངས་བསྒྲིབས་ནས། ཡང་དག་བདེན་པའི་མཁའ་ནི་ཡོང ས་མ་
མཐོང་། དྲག་པོས་གསོལ་པ། བདག་གི་དྲན་པའི་སྐྱེས་བུ་འབད་པ་
བརྒྱས། ཏིང་འཛིན་ལྕགས་ཀྱིས་བཀག་ཀྱང༌ཉོ ན་མོངས་ཀྱི། གཡང་སར་
མངོན་རྒྱུག་སེམས་ཀྱི་གླང་པོ་འདིས། ། འདམ་བུའི་ཚལ་བཞིན་རེ་བ་
འཇོ མས་པ་སྙམི། འདོད་ལྷའི་བུས་གསོལ་པ། བདག་ནི་དཀའ་ཐུབ་གྱུར་
ཞུགས་འདོད་པ་ནི། ཆུ་བོ་བརྒལ་ཀྱང་མངོན་ཤེས་རྫུ་འཕྲུལ་དང༌། ཡེ་
ཤེས་ རིན་ཆེན་འབྱུང་གནས་ཐར་པའི་གླིང༌། འཐོབ་པར་མ་གྱུར་དོན་
མེད་ངལ་བས་བསླུས། གཞོ ན ་ ན ་དགེ་བ་ཅན་གྱིས་གསོལ་པ། བདག་གི་
མིག་ནི་ཁྱོད་ཀྱི་ཞབས་སེན་དམར་བའི་ཆུ་སྐྱེས་ལ། བུང་བ་བཞིན་དུ་རེ་
བས་ལྟ་བྱེད་ཡིད་ཀྱི་ཤིང་རྟ་ནི། བསམ་ཡས་ཡོན་ཏན་རི་བོ་འདི་ལ་རབ་
བརྟགས་ལོག་ལྟ་མི། རླུང་གི་གཡོ་མེད་བསམ་གཏན་མཆོག་ཐོབ་དོན་
ག ཉེར་གཞན་ཅི་མཆིས། གཞོན་ནུ་མཉེས་གཤིན་བཟང་པོས་གསོལ་པ།
ཉོ ན ་ མོངས་བུད་ཤིང་སྣ་ཚོགས་ལས་ཀྱི་རླུང་གིས་གཙུབས་པ་ལས། སྡུག་
བསྔལ་རྟ་གདོང་འབར་བས་འགྲོ་འདི་བསྲེགས་མཐོང་དེ་དག་རྣམས།
ཡོངས་སྐྱོབ་ཉིད་སེམས་དེ་དོན་བརྩོན་པས་རྟག་ཏུ་མི་སྐྱོ་བའི། བདུད་རྩི་
ལས་གཞན་ཁྱད་པར་ཅི་ཡང་བདག་ནི་མི་འཚལ་ཏོ། གཞོན་ནུ་ལེགས་
པའི་བློ་གྲོས་ཀྱིས་གསོལ་པ། ཁྱོད་ཀྱི་བཀའ་དྲིན་བདུད་རྩིས་བདག་ཅག་
དགེ་བའི་ལུས་བརྟས་གཟུང་དང་ཏིང་འཛིན་མངོན་ཤེས་ཀྱི། ཀ, མིག་ནི་
རབ་དྭངས་རྫུ་འཕྲུལ་ཤུགས་ལྡན་རྣམ་མང་རྨད་བྱུང་ཡོན་ཏན་སྣ་ཚོགས་ ''
ཡན་ལག་རྒྱས། ད་ནི་བྱིན་རླབས་འོད་ཟེར་གསལ་བས་བདག་གི་སྙིང་གི་



པད་མོ་རབ་ཕྱེ་མ་རིག་པའི། མུན་པ་བཅོ མ་ནས་གདོད་ནས་རྣམ་དག་
ཆོས་དབྱིངས་ཡེ་ཤེས་རྟོགས་པའི་གཏེར་མཛོད་བསྟན་དུ་གསོལ། དེ་
སྐད་ཅེས་གསོལ་བ་བཏབ་པ་དང་་། དེ་ནས་བྱུང་ཆུབ་སེམས་དཔའ་
སེམས་དཔའ་ཆེན་པོ་དྲི་མ་མེད་པའི་ཡེ་ཤེས་བློ་གྲོས་དེས་ཡང་དག་པའི་
དོན་ཆོས་ཀྱི་རྣམ་གྲངས་ཚིགས་སུ་བཅད་དེ་བཀའ་སྩལ་པ། གང་ཞིག་
གདོད་མ་ཉིད་ནས་ཆོས་ཀུན་གྱི། ངོ་བོ་ཉིད་གནས་དེ་ཉིད་མ་ཤེས་ལས་
འཁོར་བ་ཞེས་གྲགས་རང་བཞིན་ཡོངས་ཤེས་པས། མྱ་ངན་འདའ ་འགྱུར་
འདི་ཉིད་ཡོངས་རྟོགས་ཀྱིས། ཇི་ལྟར་ནམ་མཁའ་ལྟར་མེད་གཟུང་བྱ་
མིན། དབུས་མཐའ་མི་མངོན་བྱུང་མིན་ ཟད་པའང་མིན། དངོས་པོར་མ་
གྲུབ་དངོས་མེད་ཉིད་མ་གྲུབ། དངོས་ཀུན་གོ་སྐབས་འབྱིན་བྱེད་དགོས་
པའང་མེད། དེ་བཞིན་ཆོས་ཀུན་གདོད་ནས་སྐྱེ་འགག་མེད། གང་དུའང་
གནས་མིན་རྟག་ཆད་མཐའ་དང་བྲལ། སྣང་མིན་སྟོ ང་མིན་གཉིས་མེད་
མིན་གཞན་མིན། ཆོས་ ཅན་ཆོས་ཉིད་དབྱེར་མེད་དེ་བཞིན་ཉིད། ཇི་
ལྟར་དག་པའི་མཁར་ཡང་གློ་བུར་གྱི། སྤྲིན་ཚོགས་སྟག་པོར་རབ་
འཁྲིགས་ཁ་དོག་དབྱིབས། སྣ་ཚོགས་སྣང་ཡང་དེ་ཡིས་གོས་མིན་ཞིང༌།
མཁའ་དང་ཆུ་འཛིན་ཐ་དད་གྱུར་པ་མེད། དེ་བཞིན་དག་པའི་སེམས་
ལས་གློ་བུར་གྱི། མ་རིག་ལས་དང་ཉོན་མོངས་སྡུག་བསྔལ་ཚོགས། མེད་
བཞིན་སྣང་མོད་སྣང་བཞིན་ཡོངས་མ་གྲུབ། ཆོས་དབྱིངས་ འགྱུར་མེད་དེ་
དང་ཐ་དད་མེད། ཇི་ལྟར་སྤྲིན་དང་བྲལ་ཚེ་དྭངས་བའི་མཁར། ཉི་ཟླ་
སྐར་ཕྲེང་གཟུགས་བརྙན་སྣ་ཚོགས་བཀྲ། དེ་དག་མཁའ་ལས་གཞན་དུ་



གནས་མིན་ ཅིང་། འོད་ཟེར་མཐའ་ཡས་མཁའ་དང་དབྱེར་མེད་འཇུག་
དེ་བཞིན་སྒྲིབ་པ་བྲལ་ཚེ་དག་པ་ཡི། དབྱིངས་སུ་ཡེ་ཤེས་འཕྲིན་ལས་
སྣ་ཚོགས་པ། སྨོན་ལམ་གདུལ་བྱའི་དབང་གིས་དཔག་མེད་དག ཆོས་
ཀྱི་དབྱིངས་དང་གཉིས་སུ་མེད་པར་འཆར། གང་ཞིག་ཁྱིམ་ནང་མུན་པ་
ལོ་སྟོང་དུ། བསགས་པའ ང་ཁྱིམ་བྲལ་སྐད་ཅིག་སྣང་བས་ཁྱབ། མུན་
པ་གར་ཡང་སོང་མིན་སྣང་བ་ནི། བསྐྱེད་པ་མེད་ཀྱང་དེ་ལྟར་མཐོང་
བར་འགྱུར། མ་རིག་འཐིབས་པོ་བཅོ མ་ཚེ་འཁོར་བ་ཡི། འཁྲུལ་
བ་ཀུན་བྲལ་ཡེ་ཤེས་སྣང་བ་རྒྱས། འཁྲུལ་པ་འགག་མིན་ཡེ་ཤེས་
ཐོབ་མེད་ཀྱང་། འཁོར་བ་མྱ་ངན་འདས་ཞེས་ཐ་སྙད་འཇུག གང་
ཞིག་རྩྭ་ཡི་ཞགས་པ་དུག་སྦྲུལ་སྣང་། དེ་ལ་སྐྲག་པས་འབྲོས་བརྩོན་
ངལ་བ་འཐོབ། དྲུང་དུ་ཕྱིན་ཚེ་དེ་ཉིད་ཤེས་པས་གྲོལ། སྦྲུལ་ཞིག་ཕྱི་
ནས་ཞགས་པར་གྱུར་པ་མིན། སེམས་ནི་ཉོ ན་མོངས་རྟོག་པར་རབ་སྣང་
བ། སྤོང་བར་བརྩོན་པས་རྣམ་གྲོལ་འགྱུར་མིན་ཏེ། རང་གི་མཚན་ཉིད་
ཤེས་པས་ཡོངས་སུ་གྲོལ། སྔོན་ཆད་མ་དག་ཕྱི་ནས་དག་པའོ ང་ཡིན། སྐྱེས་
བུ་སྐོམ་པ་གང་ཞིག་སྨིག་རྒྱུའི་ཆུ། འཐུང་འདོད་རྗེས་བསྙེགས་ལྷག་པར་
གདུང་བ་འཕེལ། དེ་ནི་བཏུང་བྱ་མ་ཡིན་མཁས་པ་རྣམས། དོན་དུ་མི་
ག ཉེར་ངལ་བ་སྤངས་ཏེ་གནས། འདི་ནི་ཐར་པའམ་མྱ་ངན་འདས་པའོ །
ཞེས། གང་ཞིག་༢ ཐོབ་འདོད་རྟག་ཏུ་སྲེད་པ་འ ཕེལ། འཐོབ་པར་བྱར་
མེད་མངོན་པར་རྟོགས་པའང་མེད། དེ་ལྟར་ཤེས་པས་མྱ་ངན་འདས་
ཞེས་བྱ། གཉིད་སོང་རྨི་ལམ་བདེ་སྡུག་སྣ་ཚོགས་དག མྱོང་ཡང་མ་གྲུབ་



སད ཚེ་དེ་ལྟར་ཤེས། འཇིག་རྟེན་འཁྲུལ་པའི་སྣང་བ་སྣ་ཚོགས་པ། སྣང་
ཞིང་མ་གྲུབ་འཕགས་པས་ཡང་དག་རྟོགས། སྒྱུ་མ་མཁས་པས་སྒྱུ་མའི་
དངོས་མེད་པར། ཤེས་བཞིན་སྒྱུ་མ་སྣ་ཚོགས་རང་དགར་སྤྲུལ། འཕགས་
རྣམས་གནས་གཞན་གྱུར་པའི་ཡེ་ཤེས་ཀྱིས། རྣམ་འཕྲུལ་མཐའ་ཡས་
བདེན་གཉིས་དབྱེར་མེད་སྟོན། ས་སྟེང་ཆུ་རླུང་རྣམ་པ་ཐ་དད་པ། རྒྱ་
མཚོར་ཞུགས་ཚེ་དབྱེར་མེད་རོ་གཅིག་འགྱུར། དད་དང་སྙིང་རྗེ་ཡོན་
ཏན་དཔག་མེད་ཚོགས། དབྱིངས་སུ་རོ་གཅིག་རྟོགས་པ་གཅིག་གིས་གྲོལ།
འདི་ལ་བདག་མེད་སྲོག་དང་གང་ཟག་མེད། བྱེད་པོ་ཡོད་མིན་བཅིངས་
དང་གྲོལ་བ་མེད། འབྲས་བུ་དང་ནི་རྒྱུ་མེད་སྟོང་ཉིད་ཀྱི། རྒྱུ་རྐྱེན་རྟེན་
ཅིང་འབྲེལ་པར་འབྱུང་བ་ཡི། སྲིད་དང་མྱ་ངན་འདས་ཞེས་ཐ་སྙད་ཙམ།
དེ་ལ་བླང་དོར་དགག་སྒྲུབ་ག་ལ་ཡོད། གདོད་ནས་དག་པ་ནམ་མཁའི་
མཚན་ཉིད་དེ། ཆོས་རྣམས་ཐམས་ཅད་དེ་ལྟར་ཤེས་པར་གྱིས། ཆོས་ཀྱི་
རྣམ་གྲངས་འདི་དག་བསྟན་པ་ན་གཞོན་ནུ་དེ་དག་བདེན་པ་རྣམས་ལ་་་་
ཆོས་ཤེས་པ་དང་རྗེས་སུ་ཤེས་པའི་བཟོད་པ་བླ་ན་མེད་པའི་ཡེ་ཤེས་ ཀྱི ''
མིག་ཐུར་གྱིས་ཆོས་དང་གང་ཟག་ལ་བདག་ཏུ་ལྟ་བའི་ལིང་ཏོག་ རབ་ཏུ''
བྲལ་ནས་ཆོས་ཤེས་པ་དང་རྗེས་སུ་ཤེས་པའི་ཤེས་པ་དྭངས་ཤིང་རབ་རིབ་
མེད་ལ་གསལ་བ་འ ཐོབ་སྟེ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་ དྲི་
མ་དང་བྲལ་བ་རྣམ་པར་དག་པས། འཇིག་རྟེན་ལས་ཡང་དག་པར་ འདས་
པ་འཕགས་པའི་ས་རབ་ཏུ་དགའ་བ་མངོན་སུམ་དུ་ཐོབ་པར་གྱུར་ཏོ།
ཡ་མཚན་མང་པོའི་སྐྱེས་འདྲ་བའི། བསྟན་པ་རིན་ཆེན་དེ་ཐོབ་ནས།
99



སྲིད་པའི་སྡུག་བསྔལ་ཐམས་ཅད་བཏང༌། བདེ་བ་ཐམས་ཅད་ཡང་དག་
རྫོགས། རྟག་ཏུ་འགྲོགས་ལས་མ་རྙེད་པའི། དབུལ་པོའི་ཁྱིམ་གྱི་གཏེར་
མཐོང་ལྟར། རང་གི་བདག་ཉིད་ཡེ་ཤེས་ནི། བླ་མའི་བྱིན་རླབས་མིག་
གིས་མཐོང་། ཐར་པའི་སྒོ་ནི་རབ་ཕྱེ་སྟེ། ངན་འགྲོར་གཞོལ་བའི་
ཀེམ་སྐས་བཤིག མྱ་ངན་གདུང་བའི་ཆུ་རྒྱུན་བཅད། མིག་ལ་མཆི་
མའི་རྒྱ་ཚོ་བསྐམས། གོས་ཀྱིས་ ཕྱིས་ལྟར་རྡུལ་བྲལ་ཞིང༌། འདམ་ལས་
བརྒལ་བཞིན་ངལ་བསོ་བརྟེན། འཚོ་བ་ཐོབ་བཞིན་དབུགས་འབྱིན་རྙེད།
བདུད་རྩིས་བྲན་བཞིན་ཚིམ་པར་གྱུར། ཤེས་པས་རབ་ཏུ་དྭངས་བ་དང་།
ནོར་བུ་བས་ཀྱང་ཡོན་ཏན་རྒྱས། ཧ་རི་ཙན་དན་བས་ཀྱང་བསིལ། ནམ་
མཁའ་བས་ཀྱང་དྲི་མེད་ཐོབ། བརྒལ་དཀའ ་རབ་བརྒལ་རྙེད་དཀའ་
རྣམས། རྙེད་ ལས་རབ་དགའ་རྒྱས་པ་དེ། འདོད་པའི་བདེ་བ་མ་ལུས་
པས། = ཆ་ཙམ་དོ་ཟླ་མིན་པར་གྱུར། དེ་ཡི་གྲགས་པ་ཟླ་འོད་ལྟར།
དཀར་བས་ཕྱོགས་ཀུན་དབང་བྱས་ཏེ། ལག་པ་སྦྲུམ་པའི་ཅོད་པན་གྱིས།།
ལྷར་བཅས་འཇིག་རྟེན་ཕྱག་འཚལ་བྱེད། རིན་ཆེན་སྤོས་སོགས་ཆར་པ་
དང༌། མེ་ཏོག་ཕྲེང་བ་རབ་ལྷུང་ཞིང༌། མཁའ་ལས་ལྷ་ཡི་རྔ་རྣམས་ཀྱིས།
ཡ་མཚན་ཕྱོགས་སུ་སྒྲོག་པར་བྱེད། དེ་མཐོང་དགའ་བའི་སྤུ་ལོང་ལྟར།།
རྦ་རླབས་གོས་རྒྱས་རི་བདུན་གྱི་སྐ་རགས་མཛེས་ལྡན་ཆུ་ཡི་གཏེར།
སྔོ་བསངས་གར་ལ་ཆགས་བཞིན་གཡོས། རིན་ཆེན་བཞི ་མི་འོབས་ཀྱི་ནི།
རོ ལ་མཚོ་ཡོངས་སུ་འཁྲུགས་པ་ལས། ལྷན་པོ་གསེར་གྱི་ལྟེ་བ་ཅན།
ནོར་འ ཛི ན་འཁོར་ལོ་རིང་ཞིག་འདར། ལྷ་ཡི་གཞལ་མེད་ཁང་རྒྱུན་དག



སིལ་ སིལ་ཁྲོལ་བྱས་ལྷན་པོ་བསྐྱོད། འཆི་མེད་དབང་པོས་མཆོད་པའི་
ཕྱིར། བདུད་རྩིའི་རྒྱ་མཚོ་བསྐྲུན་འདོད་བཞིན། དགེ་སྡིག་རི་མོ་རྣམ་
བཀྲ་བའི། ལས་ཀྱི་གཞི་ལྟར་ཡངས་པའི་ས། ལུས་ཅན་ཀུན་གྱི་བདེ་
སྡུག་གི། གནས་སྐབས་བཞིན་དུ་མཐོ་དམན་གྱུར། དེ་ནས་ངང་པའི་རྒྱལ་
པོ་བཞིན། ཏཱ་ལ་བདུན་སྲིད་ནམ་མཁར་འཕགས། དུ་མར་བསྐོར་ཞིང་
རབ་བཏུད་ནས། བསྟོད་དབྱངས་སྙན་སྤྲིན་སྤྲོ་བར་བརྩོན། གང་ཞིག་
འགྲོ་རྣམས་ཡུན་རིང་གོམས་པའི་རྨོངས་པ་སྐད་ཅིག་ཉིད་ ཀྱིས་ འཕྲོག་་་་་
བྱེད་ ཅིང་། སྔོན་མེད་བདེ་བ་རབ་ཏུ་རྒྱས་པ་བདུད་རྩིའི་དགའ་སྟོན་
གསར་དུ་སྦྱིན་པར་བྱེད། ཐུབ་པར་དཀའ་བ་བདུད་ཀྱི་ལས་ནི་འཕྲལ་དུ་
སྐྱེངས་པས་ཞུམ་ལ་རབ་བཀོད་དེ། ཉམ་ཐག་སྐྱེ་བོ་སྡུག་བསྔལ་ལས་
བསྒྲལ་བླ་མེད་ཆོས་ཀྱི་རྒྱལ་སྲིད་ཆེ་ལ་བཞག་ཁྱོད་ནི་ཉི་མ་མིན་ཡང་
གཅིག་པུས་འགྲོ་ལ་སྣང་བྱེད་རི་བོང་གཟུགས་ལྡན་པའི་བསིལ་ཟེར་
ཅན་མིན་ཀུན་དགའི་འོད་དཀར་ཕྱོ གས་སུ་རབ་སྤྲོ་བུང་བའི་རྣ་རྒྱན་ནི།
ཉེ་བར་འཁོར་ལྡན་གཉིས་འཐུང་མིན་ཡང་ཉོན་མོངས་འདམ་བུའི་ཚལ་་་
འཇོམས་རལ་པ་ཡི། འཁྲི་ཤིང་གྱེན་དུ་འཕྱུར་བཅས་སེང་གེ་མིན་ཡང་ལྟ་
ངན་རི་དྭགས་སྐྲག་པར་བྱེད། ས་ནི་སྐྱེ་འགྲོ་ཀུན་གྱི་ཁུར་ཆེན་འཛིན་
བཟོད་དྲི་མེད་གངྒའི་ཆུ་རྒྱུན་ནི། ཀུན་ཏུ་རྒྱུ་བས་མི་ངལ་ཆུ་འ ཛི ན་ཆུ་ནི་
མང་པོ་སྤྲོ་བས་སྐྱོ་བ་མེད༑ དཔག་བསམ་ཤིང་ནི་འགྲོ་ལ་ཅི་འདོད་སྦྱིན་
ལས་ལན་ཡང་རེ་བ་མེད་པ་སྟེ། དེ་བཞིན་ཁྱོད་ཀྱང་རྟག་ཏུ་གཞན་ཕན་
ལ་དགྱེས་ནམ་ཡང་གཡེལ་བ་ཡོད་མ་ཡིན། བློ་གྲོས་རབ་ཡངས་ཡོན་ཏན་



འདབ་གཤོག་རྣམ་རྒྱས་མཁས་པའི་གཙུག་གིས་ལེགས་བསྟེན་པས། ཁྱོད་
ནི་རྒྱུ་སྐར་ལམ་དང་མཁའ་ལྡིང་དབང་པོ་ཡང་ན་ནོར་བུའི་ཅོད་ པ ན ་་་་་
མཚུངས། ཉེས་པའི་གོ་སྐབས་མི་འབྱེད་གཡེང་བའི་རླུང་གིས་མི་བསྐྱོད་
གདེངས་ཅན་བདག་པོ་ཡི། དབང་གྱུར་མིན་སླད་ཀུན་ནས་མཚུངས་མིན་
ཁྱོད་ནི་སྐྱོན་མེད་ཡོན་ཏན་རྒྱས་པ་ལགས། ཨུཏྤལ་ལྟར་ཡངས་སྤྱན་ནི་བློ་
མིག་ལྡོང་ལ་ལམ་མཁན་ཡལ་འདབ་རབ་རྒྱས་པའི། ཆུ་སྐྱེས་བཞིན་མཛེས་
ཕྱག་གཉིས་གདུང་བས་ཉེན་པའི་འགྲོ་ལ་ཡོངས་སྐྱོབ་གྲིབ་བསིལ་གྱིས།
ལྗོན་པའི་ཆོས་མཚུངས་རྒྱ་མཚོ་ལྟར་ཟབ་ཐུགས་མཛོད་ཆོས་ཀྱི་ཕོངས་ལ་
བདུད་རྩིའི་གཏེར། ཉི་ ་གཞོན་ལྟ་བུར་དམར་བའི་ཞབས་སེན་དབང་ པོར་
བཅས་པའི་སྐྱེ་རྒུའི་ཅོད་པན ་ ཉི ད། ཁྱོད་ནི་ཆགས་པ་ཀུན་དང་བྲལ་
ཕྱིར་ཉམ་ཐག་འགྲོ་ལ་བུ་གཅིག་བཞིན་དུ་ཆགས། འཁོར་བའི་འདམ་ལས་
ཡོངས་སུ་བརྒལ་ནས་གཞན་གྱི་དོན་སླད་སྲིད་མཚོར་མངོན་པར་དགྱེས། –
བདག་གི་བདེ་ལ་སྲེད་པ་བཏང་ནས་སྐྱེ་འགྲོའི་སྡུག་བསྔལ་མ་ལུས་དང་དུ་
ལེན། ཁྱོད་ཀྱི་ཡོན་ཏན་བརྗོད་བརྩོན་འགྲོ་འདིས་ཡོན་ཏན་མཐའ ་ནི་ནམ་
ཡང་རྟོགས་ནུས་མིན། དེ་ལྟར་དགའ་བ་མང་པོས་བསྟོད་ ཅིང་མཆོད་པ་
ཀུན་གྱི་བཤེས་གཉེན་དམ་པ་མཆོད། སྣ་ཚོགས་ཐབས་ཀྱིས་འགྲོ་རྣམས་
སྲིད་དང་ཐར་པའི་བདེ་ལ་སྐྱོ་བ་མེད་པར་བཀོད། ཇི་ལྟ་ཇི་ལྟར་བསོད་
ན མས་མི་ཟད་གཏེར་གྱིས་རྒྱུད་ནི་ཡོངས་སུ་གང་གྱུར་པ། དེ་ལྟ་དེ་ལྟར་
ཟབ་མོའི་ཡེ་ཤེས་ཡར་ངོའི་ཟླ་ལྟར་མཆོག་ཏུ་ཡང་དག་འཕེལ། དེ་དག་
མི་ཟད་ཡེ་ཤེས་མཆོག་ལ་མངའ་བརྙེས་ལུས་ ནི་བྱ་བ་མང་པོར་མངོན་སྤྲུལ



སྐད་ ཅིག་རེར་ཡང་ཕྱོགས་བཅུའི་ཞིང་མང་མཐའ་ཡས་རྣམས་སུ་བགྲོད།
མཆོད་སྤྲིན་རྒྱ་མཚོ་དུ་མས་རྒྱལ་བ་ཉི་མ་རྣམས་མཆོད་དེ་དག་ གསུང་ '''
རབ་རྒྱ་མཚོ་ཡོངས་༢ ཛི ན་དཔག་མེད་ཆོས་ཀྱི་སྒོ་ལ་རང་དབང་ལྡན་པར་
འཇུག བདེ་འགྲོར་གནས་རྣ མས་འདོད་ལ་མངོན་པར་སྐྱོ་བྱེད་ངན་འགྲོར
ལྷང་རྣམས་སྡུག་བསྔལ་ཉེ་བར་ཞི་བྱེད་སྐལ་བ་ཇི་བཞི ན ་ ཐེག་གསུམ་ ལམ་
ལ་ཡོངས་སུ་འདྲེན། དེ་ལྟར་བརྩོ ན་ལས་ཡོན་ཏན་ཀུན་གྱི་ཕ་རོལ་ཕྱིན་
ཐོབ་རིམ་གྱིས་དྲི་མ་ཀུན་སྦྱངས་ཚོགས་གཉིས་རྫོགས་ ནས་བླ་ན་མེད་པའི''
བྱང་ཆུབ་མངོན་དུ་གྱུར། དེ་ལྟར་བསོད་ནམས་ཡོངས་རྫོགས་ཟླ་བ་དག་
གི་རི་མོ་འདི་ནི་བདག་གི་བློ་གྲོས་དགེ་བ་ཡི། ཚོན་གྱིས་རབ་བརླན་ཀུན་
རྟོག་པིར་གྱིས་ལེགས་བྲིས་ཀུན་དགའ་རབ་བསྐྱེད་བདུད་རྩི ''ཉིད་དུ་བྱས་
འདི་ནི། ཇི་སྲིད་ཉི་མ་འོད་སྟོང་ལྡན་ཞིང་ནོར་༢ ཛི ན་གཞི་ནི་ཆུ་གཏེར་
གཡོ་བའི་གོས་དང་མ་བྲལ་ལ། འཇིག་རྟེན་འདི་ཡང་མཐར་བྱེད་རླུང་གིས་
དུས་མཐར་མ་བྱས་དེ་སྲིད་དམ་པའི་གནས་སུ་སྤྱོད་གྱུར་ཅིག སྤྲིན་རྣམས་
དུས་སུ་ཆར་འབེབས་པ་ནི་ལོ་ཏོག་སྨིན་པ་སྦྱིན་ལ་ཡོངས་སུ་སྐྱོ་བ་ མེད་པ་
དང་། མི་བསྲུན་གྱ་གྱུའི་སྦྱོར་བ་མཐའ་དག་རབ་ཞི་ལུས་ཅན་རྣ མས་ནི་
རྟག་ཏུ་ཆོས་ཀྱི་འ ཚོ་དང་ལྡན། ཕོངས་ པའི་གདུང་བ་བཅོ མ་སྟེ་ཅི་འདོད་
བདེ་བ་བྱིན་ནས་གྲུབ་པའི་བསྟན་པ་དབང་གི་རྒྱལ་པོ་འདི། སྐྱེ་འགྲོ་ཀུན་
གྱི་སྤྱི་བོས་མཆོད་ ཅི ང་བརྟན་གཡོའི་འ ཇིག་རྟེན་དགེ་བ་རྣམས་ཀྱིས་ རྟག་་
ཏུ་འབྱོར་གྱུར་ཅིག ཡེ་ཤེས་དཀྱིལ་འཁོར་རྣམ་རྒྱས་རྟོག་པའི་འོད་སྟོང་
འཕྲོ་བས་མ་རིག་མུན་པ་སེལ། ཤེས་བྱའི་མཁའ་ལ་རབ་མཛེས་རྣམ་



དཔྱོད་ཚ་ཟེར་རྣོ་བས་ལོག་རྟོག་གངས་རི་འཇོམས། གདུལ་བྱའི་པད་
ཚལ་ལེགས་སྐྱོང་འཇིག་ རྟེན་རྣམས་ནི་རྟག་ཏུ་ཉིན་མོར་བྱེད་པ་ཡིས། སྐྱེ་
འགྲོའི་ལམ་སྟོན་མཛད་པའི་ཤེས་རབ་ཉི་མ་དེ་ནི་ལྕི་བརྒྱས་བསྔཊ་ པར''"
འོས། དེ་ལྟར་འཇིག་རྟེན་ན་རྨོངས་པའི་མུན་པ་ནི་ཡེ་ཤེས་ཀྱི ''ཉི་མས་
ཀུན་ཏུ་འཕྲོག་པར་བྱེད་པ་ཉིད་དོ་ཞེས་ཤེས་རབ་རྨད་དུ་བྱུང་བ་བསྔགས་
པ་དང༌། ཡང་དག་པའི་དགེ་བའི་བཤེས་གཉེན་གུས་པས་བསྟེན་ན་དེའི་
དྲིན་ལས་ཡོན་ཏན་ཐམས་ཅད་ཀྱི་ཕ་རོལ་ཏུ་ཕྱིན་པ་འཐོབ་པར་འགྱུར་རོ་
ཞེས་དགེ་བའི་བཤེས་ག ཉེ ན ་གྱི་ཆེ་བ་བརྗོད་པ་དང༌། འདི་ལྟར་གདམས་
པའི་ཆོས་ནི་སེམས་ཅན་ཐམས་ཅད་ཀྱི་སྐྱབས་དང་དཔུང་ག ཉེ ན་ དང་གླིང་
དུ་གྱུར་པ་ཡིན་ནོ་ཞེས་ཀྱང་བྱའོ། : རབ་ཏུ་བྱེད་པ་བདུན་པའོ།
རྟོགས་བརྗོད་གོང་གསལ་རྒྱ་གཞུང་ཡིན་པ་མ་ཟད། དོན་རྒྱན་སོ་
ལྔའི་རྐང་གྲངས་ཚང་བར་ཡོད་ལུགས་སོགས་བཤེས་གཉེ ན་བཞད་པ་རྡོ''
རྗེ་ཞུ་བ་ནས་བ སྔགས་བརྗོད་གང་ཆེ་མཛད་འདུག་པ་དང༌། དཔེ་གཞན་
ཞིག་གི་གཤམ་དུ་མཚན་གཞན་ཨུ་མ་པ་ཏི་ཞུ་ཞེས་གསལ་བ་ལ་ གཞིགས''
ན་མཁས་གྲུབ་རྗེའི་ཐུབ་བསྟན་བྱི་དོར་དུ་གསུངས་པའི་ཁམ་པ་དགེ་འདུན
བཟང་པོས་མངའ་རིས་སུ་སྤྱན་དྲངས་པའི་རྒྱ་གར་གྱི་པཎྜི་ཏ་ཨུ་མ་པ་ ་་"
ཏི་ཞུ་བ་དེ་ཉིད་ཀྱིས་མཛད་པ་ཡིན་འདུག་པ་ཚིག་དོན་ཕུན་སུམ་ཚོགས་ ''
ཤིང་དབུས་གཙང་གི་ལྗོངས་འདིར་ཤིན་ཏུ་དཔེ་རྒྱུན་དཀོན་པའི་སྙན་ངག་
གི་བསྟན་བཅོས་ཁྱད་འཕགས་ཤིག་རང་ཡིན་འདུག་ན་ག ཅེས་སྤྲས་ གང་
ཆེ་མཛད་དགོས་སོ།
ga



ན་མོ་མཉྫི་ཤི ་སྭསྟི། ཆོས་རབ་རྣམ་འབྱེད་བློ་གྲོས་རབ་གསལ་
བར། རབ་ཏུ་མཁོ་བའི་རྒྱ་བོད་མཁས་རྣམས་ཀྱི། ཞལ་ལུང་མངར་པོའི་
སྙན་གཞུང་བསྟན་བཅོས་རྣམས་དད་པའི་ནོར་ལྡན་སློབ་བུ་བསམ་
འཕེལ་གྱི། མོས་ངོར་རང་གི་བློ་མཚོ་དྭངས་པ་ལས། བསྟན་དང་འགྲོ་ལ་
ཕན་པའི་ལྷག་བསམ་གྱི། སྦ་བསྲི་མེད་པའི་ལག་ཁྲིད་རྒྱུན་སྤེལ་འདི།
ལྷག་པར་བརྩེ་བའི་དཔོན་པོ་རིན་པོ་ཆེ། དབང་གི་རྒྱལ་པོའི་ཞབས་
འདེགས་འགྲུབ་ཕྱིར་དུ་སྙན་ངག་གཞུང་འགྲེལ་མངོན་བརྗོད་མཁོ་ཆེ་
རྣམས། བུ་དཔེར་བགྱིད་དུ་བཅུག་དང་ཁྱད་པར་ནི། རྒྱ་གཞུང་སྙན་ཚིག་
གཞོན་ནུ་དྲུག་གི་ནི། རྟོགས་བརྗོད་ཆོས་དང་འཇིག་རྟེན་གཙུག་ལག་
དང༌། ཁྱད་པར་ཐེག་མཆོག་ངེས་དོན་ཟབ་མོའི་ལམ། མ་ཚང་མེད་པ་
ཡིད་བཞིན་ནོར་བུ་འདི། སྙན་ཚིག་མེ་ལོང་དོན་རྒྱན་སོ་ལྔ་དང་། ལེའུ ་
དང་པོ་སྒྲ་རྒྱན་ཟུང་ལྡན་སོགས། དེ་དག་རྣམ་གྲངས་མ་ཚང་མེད་པའི་
མཛོད། བརྒྱ་དང་ཉི་ཤུ་རྩ་གཉིས་བགྲང་བྱ་རུ། ཚང་བའི་བསྟན་བཅོས་
འདི་ཡང་གཞན་ཕན་ལ། དགའ་བའི་རྣལ་འབྱོར་བདག་གི་སྦྱིན་པའི་
མཐུས། བློ་གསལ་བུ་ཡི་བློ་མིག་རབ་གསལ་དྭངས། ངག་གི་མཆོག་སྦྱིན་
ཐོབ་པའི་དཔལ་དུ་ཤོག ཅེས་པའི་གསུང་རྩོམ་བ ཤེས་གཉེ ན་བཞད་པའི་
རྡོ་རྗེས་མཛད་པའོ། བཀྲ་ཤིས། ཞལ་གྲོ།
94



མདུན་ཤོག་གི་རི་མོ་འབྲི་མཁན་བསྟན་རྣམ།
六青年的故事
(
莱文)
西藏人本然跳出版
西藏友善事在发行
西藏新华自3/16
开本:””X 102 1/32_ t50
1980年4月北
#-45. LE PHENIX
定 价 :0.26 元
